{
  "title": "守藏四卷·乱古",
  "content": "[[>]]\n[[module Rate]]\n[[/>]]\n[[include :scp-wiki-cn:theme:black-highlighter-theme]]\n[[include :scp-wiki-cn:theme:dustjacket]]\n[[include :scpsandboxcn:etinjat-wanderers-bhl-css]]\n[[module CSS]]\n#page-title{\ntext-align: center !important;\nfont-size: 150%;\n}\n[[/module]]\n[[div style=\"display: none;\"]]\n[[footnoteblock]]\n[[/div]]\n[[=]]\n+ 四卷\n[[/=]]\n\n[[=]]\n**壹**\n守藏肇始，固已难追\n邈乎久哉，司者帝王\n[[/=]]\n其悉见於庄氏《胠箧》之说，是曰：容成氏、大庭氏、伯皇氏、中央氏、栗陆氏、骊畜氏、轩辕氏、赫胥氏、尊卢氏、祝融氏、伏羲氏、神农氏，斯所谓伏羲氏者，盖浑沌氏也，承太皞之符命，执天下之神器，何之曰太皞乎？天也，太曰广大，皞即言天宇意，道教《皇经集注》亦阐详之，盖儒生以元气广大为昊天，即周礼之祀昊天上帝也，玄门赞重玄之主号玉皇，居大罗金阙之上，妙严无可胜者，而释氏尊其以燃灯之佛果，无上正等正觉，此皆高上至圣也，浑沌氏为上古之君，太皞氏为万道之宗，皆名伏羲，不可混同也，既窥周天之境，以循司南之旨，开神工之造物，尽灵机之微奥，规天矩地，诛邪平乱，摄伏外道，斩妖荡魔，故天下定焉，或杀，或刑，或囚，校对赏罚，报应功过，天下之乱不作矣。\n\n《太玄内义诀要·辨异》曰：此盖六天故气、邪祀巫祷，冒太皞、玉皇、昊天、燃灯之圣号，太皞，龙师天尊也，先乎亿劫而生，至真至圣，至慈至悲，道身清静，圆满自然，焉有阙漏之说乎？或有以名寓义，哀下凡之有漏，一切诸相皆无常住，亦莫有云天尊真常之性有损，《胠箧》所云古之帝王，其伏羲氏是天尊应化之身，非浑沌氏，而《太史》云古之九帝，并不见祝融、轩辕诸氏，其记三皇之先也，遂不云轩辕、神农、伏羲，祝融为黄帝之时司火之官，死而以帝位崇其德，所以用浑沌氏者，引自《大明》之章也，六韬、南华之经，其说不同，虽太史亦不能断，宋元后失其书，不可具闻，亦为一憾，天地之劫有数，终始之纪自运，若其劫终是众生复返於太皞，残生害命，不合清虚之旨，与淫祀岂异哉？儒生所云昊天上帝者，於玄门则谓之曰洞虚上帝，於释氏称名为毗卢遮那佛，玉皇之显於沙门曰燃灯古佛，皆非龙师天尊，故其言妄，入於旁门，不足信取，学仙冀道之士，应明辨之。\n[[=]]\n·\n**贰**\n一源之始，继天而生\n调习正邪，以定司南\n[[/=]]\n曰若稽古，洪元之时，其貌寂寥，浩荡邈莽，空洞惟昏，声色悉绝，恍惚之象，莫有穷际，亦无劫运，毋能睹见，惟大道运乎其纲，而宰玄元，以治虚无，或屈子云：冥昭瞢暗，谁能极之？冥者，混沌之体也，以其无相，故名之冥，昭者，妙有之用也，以其无极，通贯无始，显化无量，万物持之而存，而名以昭，既未为彰，三光不曜，则冥然矣，上无所上，下无所下，遂谓瞢暗之状，不类道之希夷，何之曰妙有乎？道之气也，妙者玄之大也，深远而神鬼不可测，所以凡心弗可以极之，盖今名太无即道之神也，太曰极也，自无立有，是其气者也，已神而灵，由是感造化自然之变，焕明洞照，上悬日月九星，下列岳渎九宫，苍黄是分，戴九履一，天地之先，依道之德，已判善恶，而其守正者一，乘天之时，应地之纪，契於至道，《尚书》曰允执厥中，孟氏养己浩然之正气，故能笃上真之志而不稍违也，复有入邪者杂，丧形亡魄，不悟秘要，困诸欲锁，天下之禀性异也，有移者多矣，秉心不同，难相为容，所以正者不和於邪，圣人不同奸佞，恶言难攻乎贤明之聪，不能乱仁德之心，人之惧者，盖其离於天地之真常者也，是皆虚妄故，譬如梦幻，不能久之，正邪之理，於斯辨矣。\n\n夫如正气，俱成六合，名化皇羲，教弘生民。而飞禽走兽，皆由天演，玉英草荇，究借太和，一时，其众胜得，名乃为“人”，是善假它化，而举文德辉耀，是渡来劫难 ，而自处变不惊。然邪煞者，通囚两仪，名化邪宗，下赐神通，涂炭浩然，形神荡然，覆借彻夜，出斥道元。故於太古之时，众生蔽在暗窟，藏幽元穴。至太昊正宗，得获周天司南，针显格致、道向将来。羲告孙民曰：周天司南，环转周天，分乾、兑、离、震、坤、艮、坎、巽之八象戒告。是时，筑组“守藏之会”，衍得万千列位，压镇诸邪之民。至天南之象，明证道果，归承皇天。斯为司南，色通青灰，形同文石，八环相扣，灵会中枢，结空成文，直指太初，生立一切，赤盛藏辈，中天征合，敕拒魔君，碎之皆和，遂照大道。则众生之末，返溯虚无，是就伏羲上诰，而无一己行伪。\n[[=]]\n·\n**叁**\n涿鹿之战，经年未休\n羲皇授诀，登坛虔修\n[[/=]]\n《众玄异史》曰：其所居元万邪者，号领鬼怪，熏血江河，赤色星天，顺举西进。而炎黄，牺皇之后，引之素镂兵甲，御劫开天，妙造司南之骑。盖蚩尤一兴大雾，为乘而一扫千里，又上花葩之象、六华之采，临而颢旷九州，腾而灼光黄舆。其逾八尺之剑，铸由首山之铜，技经周天司南，面刻碎星之象，气荡九黎之众。黎民散逸者，心胎龙形太牢，为千筹所未展之果，刹逆乾南之因，此后复循司南之际，务须寻之乱机。\n\n​未己五千余年，阴阳含和，万灾劫末。十围之木，起于拱把；百仞之台，始于足下。两极之局，其路漫远，于兹迄今，百族太和，盖壤通变，混沦群隐世匿，为尘起攻之而不足於消长也。混漠无形，寂寥无声，宗正[[footnote]]正气，天地之序。宗正者，虚无本序。[[/footnote]]不资，混元[[footnote]]混沌之前，元气之始。此元气，即正、邪二气[[/footnote]]散离。尔纵千年一圣、百年一贤，盖之不足称奇矣，是有净清九黎之血，至成六上之人[[footnote]]混沦之首，合有六人[[/footnote]]，命立上邽，岁在万世。其三千九百七十二人，行授太邪[[footnote]]太上之邪，又谓邪宗。[[/footnote]]，秉要执本，初举涿鹿以衡正元。\n\n黄帝於首山设坛，以荡黎之剑，玉而碎之，乾坤吐精，三光朗照，至纯正气，植此妙兵。赤黄孞铜[[footnote]]首山之铜。论之细则，不知来去。[[/footnote]]，渊乎其不可度量，而匠成八分，暗铭八象。竟则九方诸天，日月焕光，龙兴鸾集，冲而长鸣，幽且同辉，遂明众邪，容融逸者，遂成混沦，得应大道。黄帝孞铜者，裂走八荒，尔混沦游者[[footnote]]混沦遣出，寻之碎刃[[/footnote]]非虚空放诞，则遨巡四海而欲全轩辕，每填之者一，置在洪堂之钟。夫洪堂钟者，环分十二时，自南顺走，直寻地北[[footnote]]坤，主地，位北[[/footnote]]，逆於司南，反於皇羲，玄借太邪，造借洋夷，眇邈数劫，藏形雍凉。若全之，且一时入指阴北，则周天司南溯循末路，犹偿四面残垣。\n[[=]]\n·\n**肆**\n劫运终始，返乎太一\n礼乐咸亡，邪宗将成\n[[/=]]\n混沦之徒，肆六天之魔气，败太上之大道，奸邪是作，礼义不复，乖乎圣贤之训矣，三涂竞起，五灾由生，复谤诸守藏会，咎之以过，殃於天下，兵戈兴乎八荒，嗟乎，吾闻世德有三，上曰大同，黄帝、尧、舜之教也，中曰太平，禹、汤、文王之治也，下曰大乱，昔七雄五霸之时是也，自伏皇画卦，二后象之，三代以降，其混沦之祸甚也，不闻坟典索丘之微旨，惟见其事於人欲而灭真性，值此危际，“仪”则出焉，伏闻黄帝幼即具神灵之德，《诗》曰：天命玄鸟，降而生商。高祖之母梦示雷电晦冥之兆，而《中庸》云：见乎蓍龟，动乎四体。是知休祲之预降于先者，天心下临，而察善恶，善者兴焉，恶其获殃，故孔氏亦谓之：获罪於天，无所祷也。天下之大者仁也，百世所贵者义也，善为道者，天命从之也，“仪”如其符，奉上帝旨，宣於下土，握勾陈之权，执长庚之利，驭北斗而主生死，掌阴阳而司命，然则开阳九百六之会，天地灭泯，而归混洞，一切众生，复返於太皞之中，劫运终始，“返一”之时将至。\n\n太邪者，先乎天地，斥於伏羲，欲伏之太阴，然二者腐骨蝼蚁。其丹府聚形，缩之无量，成燃衔羽，落陨坤舆，生育诸邪，缺残百有八十。余二十者，纳周身石磐，幻而介丘，内空之似若高堂，下有洪流群生，故谓之“洪堂”；司南者，巡诱气运，息走周天，本为伏羲冠屑，而承太上睿明，正邪不立，伐而成形，兹道玄通，洞鉴神形，透体金银，行而不止，面平苍穹，向顺天南，掌司天乾，唯此一转，是为周天，故称“周天司南”。其皆化一方群族，承流同脉，以祭之食，可作育哺。虚实之划，若一方低止，彼者身全加疾。猖蹶乎，碎刃俱若，回还八陛，速俱四方游员，欲就六路邪辟，完偿青钰轩辕，而极事翌日即成，其旋生殇於天地，遵挟於太邪，此二者皆若略阵之局。洪钟转之有声，继走十响，以五十蕴血怪邪，长空红烁，超虚蹑空，三阶尽染，动御玄灵，形隐子夜，祭告邪宗。高穹众天，龙虎下跃，青气发霄，九烟芬葩，而伏屍尽无，超空蹑浮，飞光万寻，万丈紫虚；超浮崆峒，群岩起耸，伪作锦帔，袖纳乾坤，覆於其身。尔青钰，残虽焕光，黑炁腾缠，寥朗虚真，则太上邪宗，玄映金丹。危矣。\n\n------\n[[=]]\n+ 札记\n[[/=]]\n雍正二年，北州之界，烛龙[[footnote]]可能是类似于极光的现象[[/footnote]]明晦，天汉摇乱，上穹群起素曦[[footnote]]白光[[/footnote]]，而方舆千里地动。于时，子夜连仍，魑魅[[footnote]]地动之时，有天地异声，似若恶鬼[[/footnote]]嘶鸣，黎元惊走，报诉异象。翌日，此方周忽见青简，散之无序，刻之未闻，惊引高昭学士、山居隐者。\n\n天水者，於淮水以北，乃羲皇故里；淮阳者，亦属其北，而有皇羲画卦。夫若起驾天水，千九百里，直行淮阳，所经区地之秘要，则载若守藏会等莫有之章，吾疑作之异世劫历也。\n\n《众玄要义·壹》有云：首山之顶，金凤长旋。龙虎之众，策於皇天。雍和十一年，事发如是\n\n《众玄要义·贰》又云：炎坠长江，行如天保[[footnote]]流星[[/footnote]]。紫光妖焕，昼夜如旦。雍和十三年，事发亦是。\n\n彼世方士，寻收六路遗卷，虽不知之其所欲，则会[[footnote]]不知之[[/footnote]]中同人速操干戈，与之较衡。\n\n守藏者，总集四卷，不知缺全。其之录载上古炎黄，笔走玉昊仙神，一刹而出，天下乱之。卷章所书之守藏、太玄、混沦，乃故史未在；而涿鹿细则、上古人行，为之不知。\n[[=]]\n++ 守藏四卷 卷竟\n[[/=]]",
  "tags": [
    "wanderers",
    "原创",
    "合著",
    "文言文",
    "狱卒",
    "琅嬛福地藏书阁",
    "神灵",
    "神话"
  ],
  "author": "Rockhhw",
  "created_at": "2023-04-08T13:14:55+00:00",
  "updated_at": "2023-04-08T13:32:06+00:00",
  "rating": 18,
  "_site": "scp-wiki-cn",
  "_fullname": "wanderers:jointwriting"
}