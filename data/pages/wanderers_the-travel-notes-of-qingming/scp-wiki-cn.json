{
  "title": "游记——清明岿阳行",
  "content": "[[>]]\n[[module Rate]]\n[[/>]]\n\n[[div class=\"ej-outbox\"]]\n[[div class=\"ej-innerbox\"]]\n[[div style=\"font-family:'华文中宋';font-size:120%;text-align:center;\"]]\n\n[[div ]]\n@@@@\n丙戌之年，岁在阉茂。令月风和，细雨寒潦。\n暮春荣生，阴阳交发。尔时清明气动，是日宜祈宜祀。\n乃降岿阳，入玄清观。但见社木玲玲，高檐飞羽。\n上覆五色之幡，以象五行之化；下铺茝若之芳，而应灵心之净。\n殿外翠鸟轩轩，麟衔玉书；殿内星斗灿然，龙扶青案。\n时奏律吕喤喤，诸灵是安。复开坛醮穆穆，诸神是晏。\n\n献牺牲，起经忏。有道长之昂昂，衣五老之冠服。\n其号青珑，执剑登坛，步罡踏斗，焚香竟日。悠悠日落，影入灵丘。\n乃投玉佩于上，未几地涌玄泉，须臾成池，忽滥迁为大河。\n俯瞰墨色，而不知其深也。远眺何及，而不知其去也。\n\n少顷金童玉女，持花烛莲灯至，置于水中，随波远去。\n洞朗夜色，连绵不绝。如萤之飞，如星之落。\n尔时玉女，传芳侉舞，蹡蹡蹈乐，朱颜含笑。\n是时金童，持签而递。道士摛卷，神符列位。\n复燃文檄，飘化于空，以告上天之事，而佑此方国土。\n忽河水缓逆流，阴阳倒转。莲灯如悬空灵，犹复遐迈。\n迈何摇摇，上接星野。随之道长前步，起颂神章。\n以歌以礼，为天下人招魂。其曰：\n\n[[div style=\"font-family:'华文隶书',lisu,'微软简魏碑';font-size:110%;\"]]\n\n莲灯漂放，百里灵光。飞烬化蝶，夜报冥殃。\n救苦天尊，垂闻岿阳。星斗开路，普救十方。\n\n久呼久怀，彻绕泉台。帝感其诚，鬼门大开。\n每念昔人，心隙流哀。魂兮归来，何意徘徊！\n\n莪者蓼蓼，夜生寒珠。飒飒高木，忧与相殊。\n于嗟先祖，身铭所顾。魂兮归来，还悯不淑！\n\n三人行矣，师友弟子。地角天涯，不能相养以生，相守以死。\n教化启迪，倾余生而躬之。魂兮归来，犹愿求学未已！\n\n燧火无灭，永染幽夜。无承大礼，焉成大业？\n甘棠之下，何曾有懈？魂兮归来，聊以慰藉！\n\n莲灯漂荡，万界灵光。辵辵羁旅，勿惑莽荒。\n救苦天尊，垂赐还阳。星斗指路，归引故乡。\n\n魂兮归来，东方泰山九幽不可居[[span class=\"ruby\"]]些[[span class=\"rt\" style=\"font-family:lato\"]] suò\n[[/span]][[/span]]！\n府君冷面，[[[chapter-1-verse-1|司命挥镰]]]，未几魂飞魄散，复化气些！\n\n魂兮归来，南方[[[operation-galahad|青莲地狱]]]不可居些！\n新月黯霜，半死半生，苦乐淫虐不分，狂蛛哂些！\n\n魂兮归来，西方极乐烬土不可居些！\n宝树妙乐，金玉珠华，皆为心欲所幻，大梦沉些！\n\n魂兮归来，北方[[[SCP-3806|瓦剌军团]]]不可居些！\n驱为肉篱，殁而为魙，君所守望之人，犹在此些！\n\n魂兮归来，中土阔野苍茫不可居些！\n弗归弗处，逡巡孤游，此有安身之所，但眠之些！\n\n魂兮归来，上方[[[second-hytoth-hub|阿陀娑界]]]不可居些！\n虽曰天国，实则牢圈，抽摄信徒之灵，寿其神些！\n\n魂兮归来，下方空妄绎文不可居些！\n本界已丧，沦书复生，然篡命亦有定，扬归真些！\n\n噫，乱曰：\n开筵排案，佳肴鲜些！恭列于旁，至诚礼些！\n惟祈惟唤，惟思惟诺。安且乐焉，以候君些！\n\n莲灯漂往，一旦灵光。诸鬼循道，各旋庙堂。\n救苦天尊，垂怜下苍。呜呼，魂兮归来，尚飨！\n[[/div]]\n\n颂罢，退立。但见天际，蓝雾幽幽飘来，乃徘徊之魂也，今则归家。\n然叹世事无常，俄而地动案倾。莲灯微灭，断旗自燃。星月隐耀，离魂大乱。\n群生起法，力稳道场。寻又声起，道长色怒。时一青童疾至，告余其事。\n原为焚书之人，终破迷阵。方见魂归之象，循轰山门。斯徒也，\n欲绝阴阳之交，复立生死之壁，而断亲属相逢，自瞽反言明尔。\n\n真人将赴阵前，托我一事，语以真切，使灵各归其所。为民所喜，欣然从之。\n便张翼而跃空，旋四野而聚魂。收化为翮，振翅翀天。\n虽贼寇亦高飞，犹不可及余也。吐碧焰而燔之，敌次落如烟华，\n掠幽冥之虚寂，残苍茫之纤辉。翼负青云，啸荡玄穹。\n\n如箭之发，迅卷天下。每经一地，感诸灵之躁然，便旋其上，\n萤羽振而轻陨。陨之于地，复还为魂，归之于室，悄然入梦。\n飘摇未坠者，俯啄而远之。天河不可逆流，死生却得相逆。\n薄养厚葬，噂沓背憎，其魂不欲复生，惟长太息而灭。\n\n晨风方起，赤乌将行。余之乐也，解翎纷纷。遍历天下，天下落英。\n光华欲尽，灵羽只立。乃飞至一山，山披晓色。止于老树，周生茉莉。\n但见有一童子，跪于坟前。俄而翮羽落地，化一[[[SCP-CN-463|老妪]]]。头戴花环，[[[SCP-3448|手持雏菊]]]。\n迈步而前，迮拥斯童。童子初惊，后泣而悱。\n默然此刻，惟朝露莹莹如泪，薤余旧痕。\n\n余观之良久，忽而腾起，斜翼归去，空谷长啸。\n@@@@\n@@@@\n@@@@\n\n[[>]]\n采风者：鹫翎 \n年月日@@   @@\n[[/>]]\n[[/div]]\n\n@@@@\n@@@@\n@@@@\n[[/div]]\n[[/div]]\n[[/div]]\n@@@@\n@@@@\n@@@@\n\n\n[[include :scp-wiki-cn:theme:black-highlighter-theme]]\n[[include :scp-wiki-cn:theme:dustjacket]]\n[[include :scpsandboxcn:etinjat-wanderers-bhl-css]]\n\n[[module CSS]]\n\n/*\n@import url(\"http://scpsandboxcn.wikidot.com/etinjat-typefaces/code/3\");\n\n#page-title{\ntext-align: center !important;\nfont-size: 200%;\n}\n\n#header h2 span::before {\n    content: \"为天下人招魂\";\n}\n*/\n\n[[/module]]",
  "tags": [
    "wanderers",
    "个体",
    "仪式",
    "原创",
    "反转生死竞赛",
    "宗教性",
    "散文",
    "日记",
    "焚书人",
    "琅嬛福地藏书阁",
    "神话",
    "记载",
    "韵文"
  ],
  "author": "Etinjat",
  "created_at": "2019-04-05T15:15:57+00:00",
  "updated_at": "2020-09-29T12:32:48+00:00",
  "rating": 43,
  "_site": "scp-wiki-cn",
  "_fullname": "wanderers:the-travel-notes-of-qingming"
}