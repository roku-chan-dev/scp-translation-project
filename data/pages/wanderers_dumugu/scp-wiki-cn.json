{
  "title": "独木孤",
  "content": "[[include :scp-wiki-cn:theme:black-highlighter-theme]]\n[[include :scp-wiki:component:collapsible-sidebar]]\n[[include :scp-wiki-cn:theme:dustjacket]]\n\n[[>]]\n[[module rate]]\n[[/>]]\n\n[[=]]\n沙走尘扬高日苦，\n万顷荒田一木独。\n地聋，天瞽，\n深浅墨中孤绿浮。\n\n重峦傲立春难度，\n粒种原为过雁铺。\n扎根，饮土，\n拔茎辟路新芽出。\n\n远海花朝虽已误，\n浅溪汲遍向光逐。\n风刀，旱斧，\n劲枝无惧翠屏舒。\n\n夤夜仰观星月舞，\n低回暗恨此身孤。\n灵修，何故？\n百节千叶顺风呼。\n\n兹明灯点燃宿命，\n四境云炁相迎。\n严霜出自泡影，\n浓雾生于无明。\n\n雪如利刃辉映，\n虬干稍添碧青；\n飙似凶魔逞性，\n葱茏款以落英。\n\n震巽交通施令，\n根摧叶散蛰惊。\n泥垩餮享余烬，\n江流缓蚀残形。\n\n@@@@\n@@@@\n@@@@\n@@@@\n\n牛耕田垄人归暮，\n明镜潭边一木枯。\n春生，巢筑，\n腾空雏鸟影倏忽。\n[[/=]]",
  "tags": [
    "wanderers",
    "原创",
    "苍树与血",
    "韵文"
  ],
  "author": "Grignard_reagent",
  "created_at": "2023-02-28T12:54:07+00:00",
  "updated_at": "2023-02-28T12:54:18+00:00",
  "rating": 19,
  "_site": "scp-wiki-cn",
  "_fullname": "wanderers:dumugu"
}