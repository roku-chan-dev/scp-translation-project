{
  "title": "步虚列仙传续编：北极仙翁礼宝丈人",
  "content": "[[>]]\n[[module Rate]]\n[[/>]]\n\n\n\n> 经名：步虚列仙传续编。\n>  清太尉天权张氏修编。\n> 底本出处：《绝韦漫录》玄道部，神仙品。\n@@@@\n@@@@\n[[div   style=\"center no-repeat ; float: center; border: solid 1px #C0C0C0; padding: 2% 2%; box-shadow: 0 1px 3px rgba(0,0,0,.2);\"]]\n[[div style=\"center no-repeat ; float: center; border: solid 1px #C0C0C0; padding: 2% 2%; box-shadow: 0 1px 3px rgba(0,0,0,.2);font-size:130%;\"]]\n\n++++ ○ 礼宝丈人\n\n[[div class=\"suojin\"]]\n礼宝丈人，讳名尼贾剌偲，晋泰始年诞降于拂菻国婆陀罗城巨富家中。生有圣德，允恭允慈，百里诸邑无有不称善者。少沐玄谛，发愿修行。年稍长，舍家入寺中，苦习圣贤精义。道成，出而为治，主持弥罗城十方丛林，救济斯民。\n\n或日行远，逢一穷氓。其苦于无物作妆奁，恐其女不能归嫁。尼氏闻之，旋凭夜色，潜入其户，藏金于其足袋内。明日，家主得而知之，感激涕零，欲行膜拜之礼。丈人止之，缘其以善为珍，不图俗名。又一日，乘舟出海，途遇暴风，狂浪滔滔。尼氏思圣贤遗事，乃念经文，水波是定，随行之船如履平地。\n\n晋咸康之时，卒于弥罗城。帝感其德，擢入仙籍，册之为礼宝丈人，加红袍朱冕，侍于福星星君左右。受封乎北地，宅于碧岛宫。宫中往来者皆曳绿裳，乃侏儒、雪精之属。其数百千，俱奉丈人之命，终日制奇巧诸宝，但待冬至后阳气渐起，于移鼠迷师诃诞辰前夕，尽付丈人。\n\n西人之俗，以移鼠迷师诃诞辰为元日，思求来年平安，祷于上天。天有所感，遣福禄寿三星祚于万家。礼宝丈人尤怜童子，故常赠物焉。下民为迎其至，遂于前夕，斫常青之木，绕以彩丝及灯索，置五芒星于其上，呼之为圣诞树。常青木者，寿之形也；彩丝灯索者，禄所系也；五芒星者，福高照也。夜发明光，为丈人导向。\n\n\n是夜，丈人收宝于乾坤万福袋，左拈平安慧果妙如意，右持信缘之缰，乘六仙鹿，驾追风渡雪车，直上天穹。弹指之间，遍行天下，至于万民屋上。既适焉，则取功德簿，考户内童子经年所为，积善者则赏其所求，不善者则戏惩之。或有童子，无赏亦无罚，盖福缘未至矣。礼每赐毕，丈人乃抚须大笑而去。\n[[/div]]\n\n@@@@\n@@@@\n\n[[div style=\"font-size:120%;text-align:center\"]]\n\n\n++++ 北极仙翁礼宝丈人宝诰\n\n志心皈命礼\n天下长者，仙中赤子\n位配北极，仁兼东西\n福星之佐，常怀素灵赤心\n妙童其佑，感愿贿赠何殷\n紫阙宫内，诸灵备珍\n岁末乘鹿，心泽清门\n疾影翩翩，穿云飞月\n火铃荡荡，万魔避却\n由是考民功德，选赐缘光\n万户承恩俱欢，阖家咸仰\n大悲大愿，大圣大慈\n护民辟魔北极仙翁\n岁值福延礼宝丈人\n@@@@\n@@@@\n@@@@\n\n\n[[/div]]\n[[/div]]\n[[/div]]\n\n@@@@\n@@@@\n\n[[include :scp-wiki-cn:theme:black-highlighter-theme]]\n[[include :scp-wiki-cn:theme:dustjacket]]\n[[include :scpsandboxcn:etinjat-wanderers-bhl-css]]\n\n\n[[module CSS]]\n\n#page-title{\ntext-align: center !important;\nfont-size: 200%;\n}\n\n[[/module]]",
  "tags": [
    "wanderers",
    "原创",
    "寓言",
    "散文",
    "文言文",
    "琅嬛福地藏书阁",
    "神话",
    "记载"
  ],
  "author": "Etinjat",
  "created_at": "2020-12-24T15:29:02+00:00",
  "updated_at": "2022-05-31T13:50:59+00:00",
  "rating": 50,
  "_site": "scp-wiki-cn",
  "_fullname": "wanderers:chinese-santa-claus"
}