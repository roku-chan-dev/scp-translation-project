{
  "title": "初始之章：第一乐诗",
  "content": "[[div style=\"font-size:140%;\"]] \n \n万物之先，始于幽玄。绝形废体[[footnote]] 此处或指 Tohuwabohu (תֹ֙הוּ֙ וָבֹ֔הוּ)，即耶和华创世前世界本象，乃无形之虚空、荒废之混沌也。 [[/footnote]]，惟虚惟寂。\n寂兮无物，时界无住。和顺之灵，眠亦冥冥。\n\n亘古如一，物弗撼于希夷。\n[[span style=\"background:#333;\"]]\n█████████████████████\n█████████████████████\n█████████████████████\n█████████████████████\n█████████████████████\n█████████████████████\n[[/span]]\n阳明是见。\n\n阳为之开，上玄乃析于下玄，\n由是高下相倾，其中有变。\n玄阴亦别乎阳，影曳此间。\n\n阳耀乎玄，非胜于玄。\n玄亦无亏，惟“高”“下”之名是判。\n\n踏玄而出者，为长兄，曰“俱灭”。\n出乎玄，何其玄玄，\n亦本玄真，非有或先于之者。\n虚廓是也，恢漠是也，\n不可知其臂所触，不可明其目所达。\n\n长兄抱阳而坐，因见其趣，端视良久。\n\n俱灭虽为嫡长，未为之傲。\n斡旋阴阳，周尽其道与所逝。\n独其或得心系于阳，思何将得至。\n但因天下至公至远之境，惟万物之冥可及。\n\n阳勃而发，郁化真火。\n俱灭见之爁焱乎四野，闻歌乎其间：\n造化鸿炉之锤击，原子风箱之呼啸，\n夸克晶核之颂赞，彼重力井之忧歌，\n熠熠等离子波宣发新星，共成一曲。\n\n灭听其乐，亦觉善也。\n\n次化于玄者，号曰“劫灭”，\n乃仲兄。虽其亦湛，终远于长。\n其掌灾厄，是故炼金石以覆面。\n所行之处，如山之崩，万物同丧。\n亦有四使随其往：\n一名饥馑，二名疫病，\n三名刀兵，四名臣伏。\n\n\n曰：“善！觐见兄长。”\n\n曰：“善！吾弟。”\n\n兄乃招其弟，欲与坐谈。\n然仲兄仍立于嫡长之影内，\n自认弗与齐位，亦惧不可通达其心。\n\n兄不以其非礼。旋嘘焰而操之。\n\n摇摇炎上，隐隐曲直。厥本厥干，\n其枝其廓，今皆显焉，若七宝之所成。\n火蔓建木，流于内，亦绕其周。\n本壮枝烨，斯曲愈振。\n\n问于二弟，曰：“岂非善耶？”\n\n对曰：“成败之言，余不能裁也，非在其位，焉能宣其事。”\n\n乃云：“至此，汝果为吾弟，应助分权。”\n\n今者起于玄，其名“殇灭”，是三弟也。\n面苍苍且目炯炯，挺臂而立。\n复衣玄幽之袍，持银月之镰，\n是故万魂方生，亦悉数得收。\n\n叔曰：“善，兄辈！”\n仲曰：“善，吾等终得相聚。”\n伯曰：“然也。”\n\n幼远其兄，欲与之隔。\n其心也弱，其思也迮。\n乃怖仲之心，更畏长之思。\n其银瞳所顾，红莲灿灿，而默然不语。\n\n长问曰：“岂非善耶？”\n\n对曰：“何以衡之？汝善亦暴，”又云，\n“于其赎生，其价几何？我等生而有别，\n所造亦定有别。然何必如此耶？”\n\n长未应，是晓殇之心也，知其所恐所惑。\n兄所予也，无有正答可助之，无有真言可慰之。\n而其所求之解，独长知矣，独长悟矣。\n\n长者立，高越诸弟。\n其貌也玄，如初生之虚。\n其袍也素，亦如元始之空。\n于其顶上，影绕玄穹\n——旧神初踢元胎乎内，\n遨游太渊之底于足下。\n建木拔地而起，其泽何辉，\n开枝散叶而广，其颂何扬。\n\n长曰：“徕也，吾弟。”又云，\n“使吾等入堂，𠀤宿焉。伟业待为之。”\n\n仲叔共约也。而三兄弟，\n亦辞建木之灵光而去，没入暗影。\n\n未几，忽传礼履踏地声，\n乃一女子，步出幽玄。\n睹木一时，便践灵光而过。\n\n建木益壮，言彼玄穹之顶，\n太渊之底，皆随其而生也。\n\n造化如是起。\n\n@@@@\n@@@@\n@@@@\n[[/div]]",
  "tags": [
    "故事",
    "文言文",
    "死之兄弟"
  ],
  "author": "Etinjat",
  "created_at": "2019-03-03T07:07:47+00:00",
  "updated_at": "2021-08-18T11:22:20+00:00",
  "rating": 21,
  "_site": "scp-wiki-cn",
  "_fullname": "chapter-1-verse-1"
}