{
  "title": "异学捌伍柒 駮",
  "content": "[[>]]\n[[module Rate]]\n[[/>]]\n\n[[div style=\"center no-repeat ; float: center; border: solid 1px #C0C0C0; padding: 2% 2%; box-shadow: 0 1px 3px rgba(0,0,0,.2);\"]]\n[[div style=\"center no-repeat ; float: center; border: solid 1px #C0C0C0; padding: 2% 2%; box-shadow: 0 1px 3px rgba(0,0,0,.2);\"]]\n[[div style=\"font-family:'微软雅黑';font-size:120%;\"]]\n**志号**\n异学捌伍柒\n\n**志类**\n魅\n\n**经**\n駮，其状如马，而白身黑尾，一角，虎牙爪，音如鼓，能食虎豹，可以御兵。\n\n**传**\n駮，奇马也。其形似骓[[footnote]]青白杂色的马。[[/footnote]]，见于山林云泽，洞山之阳而以为室。尝一樵夫见駮，以为犴[[footnote]]驼鹿。[[/footnote]]而射之，竟不能贼。駮瞋目睥睨，居无何，疾驰远去。\n\n駮喜食虎豹之属。尝行至树下，趴卧假寐以诱虎，俟虎及旁，暂腾攻之，虎哓哓而气绝。\n\n駮音如鼓音，每至朔月[[footnote]]农历每月的初一。[[/footnote]]，面西而卧，仰首哮阚，鸡鸣方止。虎豹皆惊，辟易数里。人异之，以为神。后人击鼓退虎，盖仿駮也。\n\n**史**\n> 帝舜[[footnote]] 即舜(约公元前2277- 约公元前2178)，姚姓，妫氏，名重华，字都君，五帝之一。[[/footnote]]五年，狩北海，时方士卜氏从之。行至██山，一虎西向疾走，频频狼顾。舜甚异之，遂率左右亲信数十人东向而行。至池边，一兽从容信步，其状如马，而头生独角，见舜至，饮食自若。舜问其左右，卜氏曰：“此駮也。”\n\n> 齐桓公十三年[[footnote]] 公元前673年。 [[/footnote]]，桓公[[footnote]] 齐桓公，姜姓吕氏 ，春秋五霸之首，与晋文公并称\"齐桓晋文\"。[[/footnote]]行于途，适逢一虎。虎见之，缩首垂尾，匍匐于地而莫敢动。桓公因问管仲[[footnote]] 管仲(约公元前723年-公元前645年)， 齐国相国，曾在辅佐公子纠的时候射杀公子小白（即齐桓公）失败，后经鲍叔牙举荐辅佐桓公九合诸侯，强齐图霸。[[/footnote]]，管仲问曰：“王策马向日而行乎？”对曰：“然也。”管仲曰：“此马向日而行，光被其身而类駮。駮者，喜食虎豹之异兽也，故虎豹畏之不前。”\n\n> 建武十二年[[footnote]]公元36年。[[/footnote]]，有余氏伐薪为业。一日入林，夜半不得归。明日，有余氏之子伤聚室而谋。其间一小儿走而报之曰：“令尊至，独角马从之。”众人怪之，奔走相告，村中老少咸来问讯。但见一马系于树下，金瞳犬齿，黑尾白身。仰天嘶鸣，其音若鼓；颔首腾跃，其势如虹。\n> 时山虎袭村寻食，众人鸟兽四散，唯马扬首踢踏，怒目而视。少顷，缰绳断，马猛扑于前。黄沙弥漫，草木摧折。虎啸马嘶不绝于耳。俄而声渐息，众人观之，马覆于虎上，直取其颈，乃悟此兽乃駮。\n\n> 开元二年[[footnote]] 公元714年。 [[/footnote]]，长城战[[footnote]] 即武街之战  [[/footnote]]。市传駮骈于常马，受制于辔头。后未尝有人得见此兽。\n\n\n**赞**\n噫！駮威能御兵甲，猛能食虎豹，而终不免于鞍鞭。然则物之盛衰，可据此臆断乎！\n\n[[div]]\n[[=]]\n———————    ☯    ———————\n[[/=]]\n[[=image http://scp-wiki-cn.wikidot.com/local--files/yixue012/PNG-YXH-LOGO.png link=\"http://scp-wiki-cn.wikidot.com/yixuehuihub\"]]\n[[/div]]\n[[note]]\n[[size large]] 格异 · 治学 · 融会 [[/size]]\n[[/note]]\n[[/div]]\n[[/div]]\n[[/div]]\n\n[[include :scpsandboxcn:etinjat-yixuehui-css]]",
  "tags": [
    "2021新人竞赛",
    "_异学会",
    "goi格式",
    "原创",
    "异学会",
    "文言文"
  ],
  "author": "Shuyet",
  "created_at": "2020-12-11T08:57:49+00:00",
  "updated_at": "2020-12-11T11:49:04+00:00",
  "rating": 12,
  "_site": "scp-wiki-cn",
  "_fullname": "yixue857"
}