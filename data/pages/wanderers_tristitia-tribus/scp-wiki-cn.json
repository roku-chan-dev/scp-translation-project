{
  "title": "改渊明诗拟为挽歌二首以怀故友",
  "content": "[[include :scp-wiki-cn:credit:start]]\n**改渊明诗拟为挽歌二首以怀故友**\n\n**作者：**[[*user Simon Arran]]，进入[[[Simon-arran|人事档案]]]查看该名作者的更多作品。\n\n\n这两首挽歌分别写于4月22日和5月11日，谨为悼念两位魂归大道的友人而作。\n\n分别改自陶渊明的《形影神三首》和《拟挽歌辞三首》，其中20%左右的语句使用了渊明先生的原文。\n\n之所以选择陶元亮先生的诗作为底本：其一是五柳先生是吾人最崇敬的先贤之一，且这两组诗均与吾辈此时之心境跨千六百年而相通；其二是在下自知文笔有限得紧，非用先贤至诚之语而难表己之哀思；其三是某位友人生前曾对笔者言道，《归去来兮辞》中的“木欣欣以向荣，泉涓涓而始流。”一句是其真名的来历之一，故谨以陶公之辞而表吾心中三倍之哀恸。\n[[include :scp-wiki-cn:credit:end]]\n\n[[=]]\n[[span style=\"font-size:150%;font-family:'柳公权柳体繁','楷体';\"]]\n**其一**\n\n天地终有没，山川难永时。\n\n草木得常理，霜露荣悴之。\n\n谓人称灵长，聚散亦如兹。\n\n适见在世中，奄去靡归期。\n\n奚觉殁二人，亲识怆然泣。\n\n惟余平生文，忍读慟哀寂。\n\n我无彭籛壽，但懷三閭悲。\n\n灑酒鄉后土，介鬯祭皇天。\n\n存身尚得恤，歸魂尤可思。\n\n禋絜游清都，蹇倦逴絕途。\n\n与君相遇来，衷祈同悲悦。\n\n此同既难常，散結星如雨。\n\n古道長亭遠，千日终有别。\n\n身没名未尽，眾友銘乎心。\n\n鴻鈞无私力，森羅萬化著。\n\n人在三才中，岂得離命數。\n\n宿醉或能忘，日思徒增苦。\n\n立善常所欣，舉世为君誉。\n\n吾生既有涯，汝靈當無暮。\n\n纵浪大化中，不喜亦不惧。\n\n遺世而超卓，離悲復離苦。\n\n遺世而超卓，離悲復離苦……\n------\n\n**其二**\n\n往旬观雪离，今朝彼岸路。\n\n魂气散何之，天国离凡苦。\n\n群贤相悲啼，良友扶我哭。\n\n得失不复知，是非落如幕。\n\n神交既已久，思慕尤未足。\n\n但恨萍水逢，缘悭唯数面。\n\n孤酒难成饮，今但湛空觞。\n\n春暮连夕雨，苍天泪满裳。\n\n肴案盈我前，心哀莫可尝。\n\n欲语痛莫名，欲视泪盈眶。\n\n一朝出门去，归来良友丧。\n\n荒草何茫茫，白杨亦萧萧。\n\n乍暖四月中，痛失两知交。\n\n心如死灰木，潸然咽寒宵。\n\n云为遮天际，风为自萧条。\n\n幽室一已闭，千年不复朝。\n\n千年不复朝，贤达无奈何。\n\n相送归彼岸，生者自寂寥。\n\n众友或余悲，他人亦挽歌。\n\n英魂归大道，托体同山阿。\n\n英魂归大道，托体同山阿……\n\n\n\n[[/span]]\n[[/=]]",
  "tags": [
    "wanderers",
    "原创",
    "苍树与血",
    "韵文"
  ],
  "author": "Simon Arran",
  "created_at": "2019-05-10T16:30:50+00:00",
  "updated_at": "2019-05-10T17:16:52+00:00",
  "rating": 42,
  "_site": "scp-wiki-cn",
  "_fullname": "wanderers:tristitia-tribus"
}