{
  "title": "蛇说神幻经",
  "content": "//或日一氓至，告余以真一上神之事。\n余谓其曰，世无真一，诸神皆神，信之则真。\n若言确有真一者，起信于斯，成化于斯，亦视他者为妖魔。\n然神鬼匪殊，实皆系于心。诸神唯心造，其名各不同。//\n\n//余言，若须信之，如无他善，必效北狄。\n北狄者，其以己之奉，以易神之赐也。\n遇神而拜，但拜其名之徒，果愚不可及也。\n神通之源，无他，惟我等尔。但当自信于身。//\n\n//斯人忿恚至极，诋詈余以渎，亦言其神，\n必将余贬入九幽之底，教魂灵万世不得翻身。\n然非能贬也，诸神应见谪乎我等之所为。//\n\n//届时，余方知所谓神也，众庶未辨其实，\n亦不晓其为物也，何慝、何蠹、何卑欤。\n厥欲困余辈，惟因我等乃双龙之子，允含伟力潜德。\n余为夏之学士，务授斯理，以图神之本也，可昭于世。//\n\n@@@@\n@@@@\n往昔绝时地，仁君治此方。其土非极广，其沃亦足仓。\n河渐田野久，旱涝无过伤。老幼得抚养，安和又一乡。\n城市同繁茂，为艺更为商。百业共此时，蒸蒸日富强。\n\n首善之都，诸殿之城，有商旅自远方来。\n聚而相贩，市异域之古玩，易稀奇之见闻。\n宫有四岳，侍于王庭，皆善于其位，博识且擅焉。\n是国也，周无列强，不修甲兵，然犹养一军。\n荣哉其兵，循卫以安。非独王子皇孙，亦为天下黎民。\n\n是也，斯国无乞无拜，不事鬼神，惟以之奇。\n独尊王敬后，除此无他。至若商贾之杂谈，\n异域所闻，怪力乱神，曰强曰圣，亦不增一变也。\n何为教耶？何为其理？皆疏远于民心。\n然无鬼神叨扰此方国土，怪哉怪哉。\n\n靡不有初？鲜克有终。未几生变。\n是夜，星垂平野，黯月朦胧。\n太子生，王后崩，举国大丧。\n十旬犹恸，王托子于仆，托国于公侯。\n归时已断肠，苍颜色憾，为伊消得人憔悴。\n其心不复与民相通，常转怀寒卧深土之妃。\n国犹荣昌，然逝者已逝，弗与昔同。\n民避宫而行，暗自闲语，讽于王室。\n\n王子周岁，草草宴饮。\n忽有异人疾入，金吾未迾，仆但息于前。\n斯人也，昳丽非常，衣缁傲立，行亦跄跄。\n未几登庭而斥，斥王疏于其民。\n四岳与辩，俱败于己所长，愈讷而无力。\n是时，王瞥异人，问以除弊之法。\n\n故其前，耳语乎王，匪云治国之法，\n乃言其有一术，可令王后还阳。\n晏晏而云：神鬼皆可甦人，\n然欲称信亦渺矣，且所得远不及所献也。\n不若王自登神，缘裁于己，足可孚也。\n\n王目忽眀，挺身而宣之。言斯人也，\n自证其才超四岳，果为真知，卓尔不群。\n授之以布政使，为朝野相通之桥也。\n会毕，东宫之庆，今皆忽也，惟念新变。\n是夜，王与使者相谈于幽月下，\n论之策之，直至群星高悬，月霜消于地。\n\n布政司之于民也，果为良使。\n经广亩，过华街，日日皆美其王于黔首。\n其举也雅，其音也魅，莞尔何妙然。\n斯人之言，出则孚众，亦灿莲花，民所欣也。\n每到一地，皆有人驻足与谈，且倾耳听其事。\n夜夜归时，使者谒于王，告其所见所闻。\n\n初稍为事，但求民复尊主尔。\n然日月其迈，广作传奇、偈颂，视君若英豪。\n王率六师，振其勇而伐边，一鼓作气，荒山扫穴犁庭。\n复潜瀚海，今为历难之所，圣裁之殿，取天冕搜宝库。\n外商随见，中有圣贤高士，怀珍为礼，谒赞天命之治。\n\n奇哉，一如所叙所信之状，事亦随之变。王披羽衣虣氅，\n癯瘠改貌，既康且壮。民皆伏之为雄主，日日赞而不休。\n及夜无月，有使者与坐谈。王侧听其伟业，\n虽未曾为之，亦喜甚而忘忧，野心旋生焉。\n\n琼楼广覆，玉宇拔地，上摩九霄云海，牙质金泽耀周。\n下及其土，日渐奇甚，山隐愈疾之泉，林走珍奇之兽。\n\n此犹始也，使者不复行乎民间，弗篝火夜谈于草庐下。\n然国人皆愿聚其旁，初为野场，后则庭堂，未几祠庙。\n使者篡章，闲谈俱入经幢；终竟如斯，万民尽信为真。\n王先为天选者，后为半神，复得身即真神。\n东宫亦未除外，因其为子，躬承上神之血。\n四岳怀大神通，是为从神，今亦广为人知。\n\n方尖华表，勒石浮碑，屹于诸城之央，缀乎田陌山岳。\n王与其庭，皆颂于民，精妙画壁之堂，祈声回绕毋绝。\n既而为典，人佩假面，以庆王之高誉，晨昏星驰于天。\n殿堂峞巍，王座璀璨，共乐于盛宴者，君主太子公侯。\n使者昂昂，立于王旁，缁袍軃于云石之地，何傲何艳。\n王城之下，王后残躯，寒卧于忘却之坟冢，愈沦渊壤。\n\n是也，尔时国王也，已与神相近，若一也。\n心取一色，所喜昭天下，天下共绘此彩画。\n亦如使言，君目洞寸土，国亦旋合化巨城。\n王不复瞻高阳，更怜群星垂空，冥冥永夜。\n国不复立凡间，乃飘九天之上，轩轩无下。\n民不复事百业，而燕乐靡休矣，乐莫如此。\n人尽覆假面，若有无与使美者，王怫郁也。\n虽然，其国犹盛强，惟因此乃王之所欲也。\n\n然王犹非神，纵得万民皈依，有一细线未越。\n上复与使者谈数日，而不知其时，无以测也。\n宸宇黟危，日月无踪，唯有群星依旧，时荧时灭。\n时使者出于殿，乃命为祭。民尊圣旨，欣然从之。\n\n于此霸国大都，但闻笑矣。使者归时，华服染血丝丝。\n人人皆献其血，河为之浊，所悬流者，国民命之精也。\n使者过于庙堂，四岳列位，一一举掌，厥出所禀赋矣。\n\n君安于金座，以候其归也，太子亦立于一旁。\n东宫本善矣，少即为良杰，其雅其媺如其母。\n而今则假面，以其虽言俊，终不及使者之美。\n\n使者予王以匕，君便领会，犹有牺牲须献。\n乃转身刭太子，安闻其号，因神弗需嗣也。\n\n斯业既济，王感伟力，更甚于昔时哉，今其确已登神。\n四岳拊掌，贺王扬升，宫外方流赤者，亦感之而欢也。\n众聚为祝，倾城大宴，君见之而乐甚，使立旁而阴哂。\n王后尸寒，沦幽益甚，然之于现世神，人命更为何物？\n\n血已淌尽，使君耳语何蜜，乃引王上，达其未知之地。\n旋登高塔，忽听从者愈驩。黑星照影，[[footnote]] **译注：**黑星，此处翻译参照[https://trow.cc/board/index.php?showtopic=27502 《黄衣之王》]：“奇异之夜升起黑星，奇异之月徘徊天顶，比奇异更奇异的是，失落的卡尔克萨。” [[/footnote]]及顶绞索是迎。\n\n国王惑之，转问使君，其徒哂尔，言为终礼。\n凡体孱愞，神岂栖焉？末时为献，方成神焉。\n\n主惊之，拒从之。然厥使也，\n傲然昂首阔步，曳国王入死地。君感虽有神力，击其身反无益。\n言获力于传奇，本亦不曾为之。王愈挣使愈扼，忽觉身竭如初。\n将呼将许于民，民但报以歡笑。宛若君舞上台，人皆下坐而赏。\n\n无民助之，亦本无民助之。是也，\n使者曾告于王，其所散布之事，终章何若，君是知秘。\n太子亦尝闻之，但以为无他尔，一旦父崩，可继其位。\n往岁民皆信焉，此乃登神之道，王循之也，并验之也。\n\n是时，王缢而死，其索细，其息稀，\n而其身也，终成大使所欲成之。\n虽为神，犹无力于其所领，弗抗一绳焉。\n\n三日王悬而摇，血流高塔，潺潺而下，下浸城中寸土。\n三日王挣而搐，拒而不出，然其声也，皆没使笑民抃。\n三日其身愈寒，其心愈冷，直如后妃，丧于宫阙深处。\n三日终化虚殼，何复函焉？其中有洞，先时本性洞乎。\n\n四朝绳断殼坠，新神而立，颈仍缠索，随使踉跄而去。\n乃请荆棘王座，其君其神，皆坐于上，万刺穿身如许。\n然亦云之善也，枵然其体，不滑不落，其位方能永据。\n\n斯城复谑欢，斯谑永无央。四岳皆同跪，跪朝受缢王。\n使君亦立旁，其美还如常。书尽意不尽，劝人莫效狂。\n\n@@@@\n@@@@\n\n//今朝，斯城也，或名之曰“豻剌戛鞑”，\n犹浮于虚曲之境，还虐蹒跚于其间之人。\n因而余为之文，以劝世人，警诸神之所锡。//\n@@@@\n@@@@",
  "tags": [
    "alagadda",
    "夏异常",
    "故事",
    "文言文",
    "缢王"
  ],
  "author": "Etinjat",
  "created_at": "2019-03-23T16:56:55+00:00",
  "updated_at": "2020-08-26T13:47:29+00:00",
  "rating": 14,
  "_site": "scp-wiki-cn",
  "_fullname": "theology-of-a-snake"
}