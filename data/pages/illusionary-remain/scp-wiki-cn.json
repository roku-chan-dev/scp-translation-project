{
  "title": "擬幻想遺物其二並序",
  "content": "[[include :scp-wiki-cn:credit:start]]\n**擬幻想遺物附註其二**\n\n**作者：**诗作者：[[*user Think Cyan]]，进入[[[think-cyan-s-personnel-file|念青的人事档案]]]查看该作者的更多作品。\n\n序文/润色作者：[[*user Simon Arran]]，进入[[[Simon-arran|业余史学顾问Simon的人事档案]]]查看该名作者的更多作品。\n\n\n[[include :scp-wiki-cn:credit:end]]\n++ 序\n\n去年春，余[[footnote]] 据考证，此处的“余”应为时任异学会太史的韩愈。[[/footnote]]隨中書捨人李公游神禾原，時交申酉，旦暮難歸，遂宿香積寺。夜寂天清，煙消氣明。台鏡映月暉，庭草滋新茸。有大星如斗，出天市、太微間，其光明滅而無定，其魄九變而未凝[[footnote]]推測該異常天象为[[[SCP-CN-1999]]]。[[/footnote]]。\n\n李公觀之，長太息曰：噫吁戲！此物既出，主萬國無寧，恐百年後，社稷將傾。\n\n余甚惶惑，問之再三，公乃釋曰：昔帝堯之世，有赤旗聚於柳、張，旬月不散，帝不解其故，乃命懽兜問道於許由，許由曰，此乃蚩尤之旗，亦名幻星，主異變叢生，天下離亂。後百年，遂有禹、啓家天下事。漢武帝太始二年，有赤星貫於天，帝問之曼倩，方朔答曰，此大不祥，恐言之獲罪，帝勉之有再，曼倩曰，此幻惑之星也，為羅睺計都之母，聞其九百年而一出，出則天下有恐，異類蔓生，江山不固，吾觀其形，百年之後，或有異姓篡漢之危。\n\n余求穰星，公曰：此天數也，人力時有窮，焉能穰之，君子明哲，或以身免而已。\n\n余徹夜難寐，觀雲空異物，嘆百代離亂，遂與李公聯句以為記。\n\n李公者，表字雲夢，異學之玉衡也，余居長安數載，所見公卿大臣，不可勝數，或能守官奉職，無過失而已；未見有赤心事上，憂國如家，如李公者也。\n-----\n++ 詩\n[[=]]\n[[size large]]\n@@ @@\n元和丙申年三月丁卯，雲剪天突，飛廉搖蘆，諧律黃鐘。\n@@ @@\n朝暾一輪出海蓬，初日煒煒斜碧空。\n@@ @@\n閶闔既開八佾舞，流寒交貫煜曈曨。\n@@ @@\n長鯨萬丈隱天湄，青冥熹微或可攏。\n@@ @@\n圓蒼蘼朧混三鰩，八雁行北靄迷蹤。\n@@ @@\n浩然逸天沏紫漢，始皇赤怒聵九幽。\n@@ @@\n華壑佁儗賁虛泓，湮燚炳煥皞天東。\n@@ @@\n頑流大荒苦影煢，灰霂滯幽一燈曚。\n@@ @@\n明鋒豁茫清翳分，霞旦凌淵波欲渾。\n@@ @@\n淵幕寒紫爍冷眸，玄牝雮華蒸氛氳。\n@@ @@\n軒轅靈晷浮日月，伏羲珠文晦朔循。\n@@ @@\n泠焜晃晃耀北森，腐龍槁槁誕星輪。\n@@ @@\n巨瀑萬淙東天沈，雖欲躡雲焉可捫。\n@@ @@\n[[f=image http://scp-wiki-cn.wdfiles.com/local--files/yixuehuihub/yixuehui.jpg width=\"120px\"]]\n\n**格異 治學 融會**\n[[/size]]\n[[/=]]",
  "tags": [
    "原创",
    "合著",
    "夜之子",
    "异学会",
    "故事",
    "文言文",
    "欲肉教",
    "破碎之神教会",
    "诗歌"
  ],
  "author": "Think cyan",
  "created_at": "2019-07-12T00:46:02+00:00",
  "updated_at": "2020-02-11T13:56:18+00:00",
  "rating": 24,
  "_site": "scp-wiki-cn",
  "_fullname": "illusionary-remain"
}