{
  "title": "子不语 · 蝶蛛 · 第捌柒伍",
  "content": "[[>]]\n[[module Rate]]\n[[/>]]\n\n[[div style=\"font-size:130%\"]]\n------\n\n[[=]]\n+ 怪\n[[/=]]\n------\n\n[[div class=\"suojin-2\"]]\n道光初，岁在大荒落，维庚申之日，于静海草米店中，有一张姓民户阖家暴毙。或呼之不应，破门乃见其尸安卧于床，颜色不改，却无生息。\n\n仵作验之，方破肌肤，迮涌浊气，未几而消，但馀一皮囊尔。望其内，空洞无脏腑，独残翠丝，混黏血肉腐浆，牵挂骨间。\n\n差吏搜于室，发三五黄茧于床脚下土穴，大如小儿握拳，上有破口，似啮齿痕。\n\n是夜，又一民妇遇难，曰何李氏，血竭而死。其夫唤李二，尝挑灯赌于村头。及归，见有蝶似蛛，青邃幽荧，扣于户上。少顷，蝶振如扇大翅，直扑李氏。李氏若中幻术，张目痴笑而立，幸为追债众人掷火烛所救。\n\n乡民大怖，夜伏檐上，果见二三妖蝶再至，抟舞于道，乃引弓欲射之。不成，身为绿丝所缚，哀嚎三声乃止。惟火能驱。\n\n邻村亦见妖事。而踏青女子，多言尝逢数小蝶，飞穿裙底，翔舞髻端，扑之终不可获，惟感心悸目眩。\n\n有邑朱氏，修楼此村，皓壁朱门，廊舍华丽。告曰，或日蝶妖入其厅，展翼则墙为之满。翅上花草云霞，五色炫烂，虽工于画者不能描，而睹之众仆，皆近于狂。\n[[/div]]\n\n@@@@\n@@@@\n\n[[=]]\n\n------\n\n+ 力\n\n------\n\n[[/=]]\n[[div class=\"suojin-2\"]]\n探知此妖，状如青蝶，有繁饰华翅，常发荧光，人不能久视，久视必目眩坠幻。其中至大者，翼展九尺有馀，振散毒尘，拍物虽石亦碎。\n\n其状又若蛛，八爪高折，上覆针毛，寒光滞毒。其首六目，血色裂紫，下延长喙，喙类芤管，可刺人肌体，吐毒其间，销炼蚀浸血肉，令其俱化腐水。\n\n而其尾部郁结肿块，细丝中射，坚如弦索，草木沾之则死，人触之旋生脓泡，须臾亦死。\n\n其妖昼隐于古坟之下，夜出为乱：或伏于窗台旁，探喙刺啜眠者口鼻，人血流不止乃死；或交媾于室内，掘土产卵于床下，卵必夜躁，声如吹水起泡破裂。而雏妖既出，则自鼾鸣者口中入，而所附之人，多感咽有咨咨之细声；殆及雏妖安生，则寻阴极之时，溶尽血肉，哜啐长丝，结茧于内，后亦从口中，化蝶而出。\n\n其妖尤好女色，受害者多为妇人。\n[[/div]]\n\n@@@@\n@@@@\n[[=]]\n\n------\n\n+ 乱\n\n------\n\n[[/=]]\n\n[[div class=\"suojin-2\"]]\n天津诸乡，妖迹渐遍，死伤者逾数百，民心惶惶，咸惊怪声。复有几户人家，举户亡走。异学府拏之，见一氓有异状，即殛之，果现雏妖。京师风传有大户避匿焉。\n\n天津城内，有童谣起，曰：“青蝶青蝶，何蛛化耶？啖我血肉，网我室家。身披五彩，不怜素华。谁人执炬，速焚此邪！”有贰心之民，假防身之名，聚众号曰团练，或生祸端。\n[[/div]]\n[[/div]]\n\n@@@@\n@@@@\n@@@@\n\n[[include :etinjat:typeface-cn\n|Bakudai=true\n|Bakudai-font=Bakudai\n]]\n\n[[include :scp-wiki-cn:component:note-source]]\n\n[[include :scp-wiki-cn:component:note-paper-head\n|chew-paper=left\n|name=xxx\n|preset-style=oldletter\n|texts-typeface='Bakudai',lisu\n|texts-size=228%\n|texts-size-mob=1rem\n|fixed-line=true \n|self-defining=true\n|monospace-left=0.3em\n|monospace-top=-0.6em\n]]\n\n[[div class=\"ol-tt-p2\" ]]\n[[span class=\"ol-tt-p1\"]]**異學府破軍太尉[[span class=\"pc-blank\"]]@@  @@[[/span]]楊承光謹**[[/span]][[span class=\"pc-line\" ]]@@ @@[[/span]][[span class=\"ol-tt-t1\" ]]奏[[/span]]為密報之請[[span class=\"pc-line\" ]]\n@@ @@\n[[/span]]天津鄉下{{，}}多生食人異獸{{。}}氓庶驚竄{{，}}或為魔所附{{。}}恐邪物廣布{{，}}禍及京師殃及天下{{。}}又有奸宄作妖言{{，}}宜急滅之{{。}}\n\n臣請遣平異神士疾赴天津{{，}}持真火燔熂鄉林村社及荒冢{{，}}以絕蝶妖之亂{{。}}\n\n微臣深悚{{，}}慚愧不安{{，}}伏乞[[span class=\"pc-line\" ]]@@ @@[[/span]][[span class=\"ol-tt-t2\" ]]聖[[/span]]裁{{。}}\n\n道光▇▇年▇▇月▇▇日\n[[/div]]\n\n[[include :scp-wiki-cn:component:note-paper-tail]]\n\n@@@@\n@@@@\n@@@@\n[[module CSS]]\n#page-title{\ntext-align:center;\n}\n\n\n.txt-1{\n text-indent:2em;\nfont-size:130%;\n}\n \n .txt-2{\n    padding-top:1.5rem\n  }\n\n@media (max-width: 495px) { \n .txt-2{\n    padding-top:0rem;\n  }\n\n}\n\n\n[[/module]]",
  "tags": [
    "_异学会",
    "goi格式",
    "原创",
    "异学会",
    "文言文"
  ],
  "author": "Etinjat",
  "created_at": "2020-09-25T15:18:28+00:00",
  "updated_at": "2023-01-08T07:49:20+00:00",
  "rating": 27,
  "_site": "scp-wiki-cn",
  "_fullname": "zibuyu-875"
}