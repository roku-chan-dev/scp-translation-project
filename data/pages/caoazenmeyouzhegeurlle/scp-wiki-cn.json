{
  "title": "未卜",
  "content": "[[>]]\n[[module rate]]\n[[/>]]\n\n@@@@\n@@@@\n@@@@\n= **##red|乱##**\n@@@@\n@@@@\n@@@@\n初，陈起、陈仪据并州为帝，号为周，改元始兴。月余，并高邑，冀州刘权降焉，敕封高邑王。甫降，权表曰：“天下惟一圣治焉，国无二主，天无二日。”阴发密函谓司空王溯云：“长圣颜色无常，吉凶无以逆料。今共为国除之，仲圣必大悦，而紫绯绶我也。”王溯呵骂之，而与权共措乱，养死士百。三月，起、仪共慰兵卒，溯使牙将呼“天有二龙，国不能安！”而死士应焉。起、仪惊而相目，急令亲卫拊之，而众既拥杀陈起矣。权、溯遂扶陈仪，改元正初，是周高祖也。\n\n高祖既兴，然恐陈起事复见，勒抑武卫，擢尚书刘正、左支，加尚书令以自共。权、溯不喜，薄晋阳以慑。高祖畏之，欲加之相国，左支曰：“贼初僭国事，决不敢以兵相加也。且观之。”遂不应。北胡以权不在，发兵吞冀州太半。左支故欲降罪劾之，权大恐，使部曲攻晋阳。高祖忧甚，夤夜而出，亡荆州。荆州何衍以为权柄，纳之。留刘正、将军曾亮驻晋阳。\n\n曾亮以城中日困晓贵部。诸贵百官者爱其财，无以应。数日，守兵无饷，死伤什五，刘正咨曰：“今无计，徒负陛下矣！”伏剑自刎。城破，曾亮解披挂出角门，欲投荆州，中道遇兵死。\n\n权驰入城，直入宫，鞭驱皇子百官，纳谢皇后。掘刘正墓，挞数百，骨肉尽烂。亲绳皇子颈，强引之，出宫门，穿街井，部曲围随调笑，穷折辱能事。既系皇子，以胁饵士子百官，聚而生焚之，焦尸布露 ，炭骨成堵，憯声盈城。衣冠大家死者凡以千记。纵兵士，及三日后，十室九空，无有完垣，大正之祸也。\n@@@@\n@@@@\n@@@@\n@@@@\n@@@@\n@@@@\n@@@@\n= **##red|乱##**\n@@@@\n@@@@\n@@@@\n刘权既反，众州震动，共攘之，号讨逆。王溯让之，遂率部决焉。权患溯之投荆州，中道阻之，大败。溯怒，遂引兵伐权，日克晋阳。权出亡冀州，驱胡以自卫焉。\n\n高祖闻权归冀，常探问并州事，欲还晋阳。何衍不喜，强滞之。诸部遂转而攻衍，衍挟高祖矫令阻之。通直散骑常侍李梧怨衍，阴杀之，高祖遂得归。众州见返。惟青州兵强留太祖左右，自谓御林。高祖无奈，遂加青州区摄冠军大将军，乃去。\n\n及高祖归，王溯出晋阳以迎，叩曰：“素闻刘权欲反，故详与交好，实忠于陛下无贰也。”高祖加以柱国，王溯始将部出晋阳。\n\n大正三年，饥疫并行，值大旱，野有累骨，谯城苏开率流民反。豫州时与荆、幽火并，中邑空虚，苏开遂占之，自立为帝，号为赵，声威极重，数郡相应，旁州侧目。周诏使州部讨之，恐其不从，令将军锺锦执之，驻壶口。众州果围而不攻，自惜兵卒，赵遂北上百里而无阻，四年春，迫河水，至于壶口。左右曰：“河水春凌而夏迅，泥沙淤下，宜缓之。”苏开不听，强渡之。锺锦击其半渡，数破之，开遂返焉。\n\n锦掘曲流以分河水，河稍缓，于是得渡，令精骑二千缀开。开之不料，斩首数百，胆气尽丧。区摄引兵与锦合围，生得开，收其兵众，赵亡焉。\n@@@@\n@@@@\n@@@@\n@@@@\n@@@@\n@@@@\n@@@@\n= **##red|祸##**\n@@@@\n@@@@\n@@@@\n解苏开至朝，论斩之。擢飞摄镇国大将军。高祖以锦忠，加上护军，与尚书令祖孝通、仆射谢悃并为近臣，几与溯、权等相抗也。\n\n刘权知之，表以诡言，讦锦与区摄通。高祖览之，掷地嘻曰：“小子真当我无明耶！”仍重锦等。并、荆、冀士人遂信附焉。\n\n溯、权患其聚而排之，乃通信修好，欲合兵慑之。锺锦遂诈退见疏。果不疑，将出兵，权僚阻之曰：“陛下甫擢将军，受表而信之弥坚，安有疑乎？”乃止。又曰：“曷不假胡？”信之，空北边，寻衅于胡。北胡怒而入边，取冀北，掠黎民上万，草木摧折，故不以抗，坐视其过境而入并。\n\n高祖震怒，诏曰：“杀胡十人者当百石。”即群起而攘之，或坑杀之，或殴杀之，或纵火，或诅军。时天行，取疫厉者弃之胡营则一营皆病。昌邑人陈当杀胡妇幼二十余，旦奏夕封，除讨虏校尉。北胡愈怒，侵之益烈，掠晋阳下。遣锺锦、彭业、王溯叩之，然溯与业不相能，陈兵不发。锤锦谓左右曰：“今三部余其一，三军厥帅，营账无兵，迎之徒入虎口。”亦引兵据城外，积粮贮垒以待。\n\n五年夏，胡来，惟锺锦抗之。高祖趣业、溯往，业乃开赴，溯称病不应，谓左右云：“乡时吾扶之登大宝，焉能使吾反受号令邪！”终而不出。八月，胡兵至城下，彭业战死，锦随高祖自平阳门出，徂荆州。留谢悃守晋阳。溯见围，不得出，乃入城投悃。悃怒责之曰：“微女何至于此耶！”又抚之，令其亲卫拒胡。溯惧，终听之。\n\n九月十日，晋阳陷，士子百官出建阳门以避，悉为胡所杀。溯请降，胡将杀之，而降谢悃。城中大掠三日，老弱皆死，其余掳为奴。焚宫市，风烟百里，高祖见于荆，哭曰：“败亡则矣，胡为酸惨至此！”胡自晋阳出，复掳冀、并人口，其过如篦，至处无人，屋室尽圮。两州为之一空。彼年虽熟，饿殍累道，暴露白骨，疫厉遂起焉。昔足踵相摩处，今燕雀反焉。高祖闻之，遂迁都汉寿，改元永和。即永和之祸矣。\n@@@@\n@@@@\n@@@@\n@@@@\n@@@@\n@@@@\n@@@@\n= **治**\n@@@@\n@@@@\n@@@@\n权冀州毁，半壁未余，遂引部南下焉。孝通曰：“权逆命而据，今穷，故南面而乞食。与之，则一帑皆空而权不能去；不与，则难免于乱矣。”高祖曰：“如之奈何？”对曰：“权强而我弱，宜缓之。”于是诏权实边并州，使锺锦、蒯乐、李超募练部曲，中书侍郎宗白、柯复之服益州、交州流民。府兵遂盛也。权絜之，自忖无以与抗，乃遂旨而反并冀。\n\n永和二年，区摄、兖州臧因请服。高祖大悦，跄步以迎，执手相话，仍领各州刺史。后，交州郭琼请服，封广信王。天下财粮户口半数归于周焉。夏，温病行，遂蠲尽五州输税，民德之。\n\n四年，听孝通言，改什五税一，削火耗，擢治书侍御史师弘中丞，用章典刑，前愆违阙者多出宰，或黜之，士林一振。多有怨弘者，遂坐弘，迁交州别驾，众复亲附焉。冬月，扬州桑说不肯附，历阳太守陈广杀之，而率数郡以投荆。高祖厉声呵曰：“小子畔尔主，安能忠以事国乎？”黜废庶人，而纳扬州。而各州上下有附心焉。\n\n五年春，刘权病，还兵于周，顾左右恨恨曰：“终不能图英雄共主之业！”及没，高祖纳冀州，追之归德侯。复通使于胡，罪晋阳事于王溯，约为互市，北边始少尼焉。\n\n九月，天行，高祖崩。托国事于锺锦、祖孝通，泣而应之。\n@@@@\n@@@@\n@@@@\n@@@@\n@@@@\n@@@@\n@@@@\n@@@@\n@@@@\n@@@@\n@@@@\n@@@@\n@@@@\n@@@@\n@@@@\n@@@@\n@@@@\n@@@@\n@@@@\n@@@@\n@@@@\n@@@@\n@@@@\n@@@@\n@@@@\n@@@@\n@@@@\n@@@@\n@@@@\n@@@@\n@@@@\n@@@@\n@@@@\n@@@@\n@@@@\n@@@@\n@@@@\n@@@@\n@@@@\n@@@@\n@@@@\n@@@@\n@@@@\n@@@@\n@@@@\n@@@@\n@@@@\n@@@@\n@@@@\n@@@@\n@@@@\n@@@@\n@@@@\n@@@@\n@@@@\n= **%#^$？##red|？##**\n@@@@\n@@@@\n@@@@\n高祖崩殂事趣，未立太子。皇子陈方、陈昌相亲爱，曰为共治，就高祖年号。六年初，冀州刺史彭勠表曰：“天下惟一圣治焉，国无二主，天无二日。”\n@@@@\n@@@@\n@@@@",
  "tags": [
    "2024怪谈竞赛",
    "creepypasta",
    "原创",
    "故事"
  ],
  "author": "webfom",
  "created_at": "2024-03-21T16:05:08+00:00",
  "updated_at": "2024-03-22T15:29:02+00:00",
  "rating": 13,
  "_site": "scp-wiki-cn",
  "_fullname": "caoazenmeyouzhegeurlle"
}