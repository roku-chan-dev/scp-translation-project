{
  "title": "工作与时日",
  "content": "[[include :scp-wiki-cn:theme:dustjacket-sigma]]\n[[include :scp-wiki-cn:credit:start]]\n**作者：** [[*user Think Cyan]]。\n----\n用平水韵或词林正韵。\n[[include :scp-wiki-cn:credit:end]]\n\n+ 惊蛰\n邊雲煮水，大城涌浪。提偶傅粉，鐃歌激昂。影印革命，構造死亡。沉默在野，五陵在堂。\n\n+ 清明\n弦已鳴，露已晞。晴雲候，纖塵飛。櫻桃爛，楊柳依。髮輕拂，風語微。行遠道，日離離。揚春水，惜白衣。送君去，陽關萋。待君歸，捉柔荑。\n\n+ 谷雨\n春雨初滋，垂露南枝。高天雲重，空街起漪。行人隱沒，雨傘護持。各為孤島，行道遲遲。或奔幻境，或溺真实。投此孤旅，步以虛辭。短晝為弓，飛光為矢。發於荒原，莫可追之。冉冉春日，輕薄如紙。巍巍鐵林，白鶴曾死。白鶴白鶴，栩栩其屍。有少年者，為我起拾。少年少年，輕袂縞衣。偶失笑言，在彼在此。斯人在彼，遙曾相視。斯人在此，莫我肯執。\n\n+ 小满 \n葳蕤樓影，觸脊生涼。帝臨高天，弦撥鞭揚。大城新銹，鶴死剖膛。游骸逐火，以為温牀。\n\n+ 芒种\n晝漸長，衣漸單。白日近，南風暄。葉影裁，亮斑翩。骨生疲，靈堪捐。俯城市，暑氣蹣。人如蟻，雲如山。恍去歲，戲相談。還今歲，倚欄杆。\n\n+ 夏至\n虛春址，退春筵。春華敗，夏華湮。道塵囂，午夢旋。焚風恣，覆頽垣。長安死，夏為棺。朱汍瀾，訣少年。\n\n+ 处暑\n短墻靑靑，彼時夢痕。黑髮將落，攬以持君。\n\n+ 霜降\n殘歌綴冷，芜海侵霜。荒服緋使，東行昭光。箴昧默土，灰吹秦嶂。稱觥帝子，尊號靑陽。\n\n+ 冬至\n殘葉零雨，頽晨鉛光。重楼深寂，悬臂鳴響。斑駁杯舉，橙黃酒漿。黑屛電腦，一壑茫茫。\n\n+ 大寒\n斷光殘片，冷影頽垣。蝕液銹骨，恣魘摧眠。大築蔽日，歌哭深潛。長冬遺夢，襤褸飛旋。",
  "tags": [
    "2024图书馆竞赛",
    "wanderers",
    "原创",
    "恶性裂痕"
  ],
  "author": "Think cyan",
  "created_at": "2024-07-02T14:37:58+00:00",
  "updated_at": "2024-07-02T14:43:03+00:00",
  "rating": 15,
  "_site": "scp-wiki-cn",
  "_fullname": "wanderers:work-and-time"
}