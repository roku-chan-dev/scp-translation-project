{
  "title": "异学壹柒伍 怪哉",
  "content": "[[>]]\n[[module rate]]\n[[/>]]\n**志号**：异学壹柒伍\n\n**志类**：魅\n\n**经**：初，蚩尤遭戮，口眼不闭。其头化而为虫，其鸣似唤“怪哉”。有视者立毙，虫啮之，奔数十里而死。俄而皆作灰烬，有黑气喷涌而出，化作蚩尤之影，须臾散去。后黄帝大惧，命葬蚩尤。\n\n**传**：汉武帝幸甘泉[[footnote]] 宫殿名。 [[/footnote]]，驰道中有虫，赤色，头牙齿耳鼻尽具，观者莫识。帝乃使东方朔[[footnote]] 西汉时期文学家，滑稽多智 。[[/footnote]]视之。还对曰：“此虫名怪哉。昔时[[footnote]] 指秦朝时。[[/footnote]]拘系无辜，众庶愁怨，咸仰首叹曰：‘怪哉！怪哉’盖感动上天，愤所生也，故名怪哉。此地必秦之狱处。”即按地图，信如其言。上又曰：“何以去虫？”朔曰：“凡忧者，得酒而解。以酒灌，当消。”于是使人取虫置酒下，须臾糜散。\n\n**史**：异学壹柒伍，《太平广记》所志怪哉者也。身赤，亦巨亦细。面如人，五官俱全。相传乃秦时之氓，以始皇暴虐，二世荒淫，俱毙。后化成虫，常号于秦狱之址，以求回报。或近之，可闻其耳语，遽茫茫然，不知己于何处也。以酒浇之，可化其怨气。\n\n汉武之时[[footnote]] 年份不可考。 [[/footnote]]，帝临甘泉，初见之，乃取虫置酒下，须臾糜散。\n\n建安五年[[footnote]] 200年。 [[/footnote]]，曹操与袁绍战于官渡。绍兵精而粮足，操势寡而力薄。操自知不可胜，遂派一二细作，取虫置绍耳边。翌日，绍帐下谋士田丰谏，绍怒，投于牢狱。后绍屡出弊计，遂战败，不久死矣。\n\n泰始元年[[footnote]] 265年。[[/footnote]]，晋武帝命异学会成员搜之，得叁拾陆。上以之敌乌丸残党，大胜，遂灭乌丸。残余者，不足忧也。--此后销声匿迹，不复寻。--\n\n中和四年[[footnote]] 884年。 [[/footnote]]，黄巢败死。此后[[footnote]] 约885年 [[/footnote]]，一赤虫号于太极宫前，其声甚哀，听者悚惧。其时一侍卫欲斩之，拔刀奋出，遽七窍流血，暴毙虫前。文武众官大惧，皆竞走宫城，作鸟兽散。虫哭号之声愈烈，犹如人言。犹言：“唐王无道，朽木当朝！”哀转久绝，六日后乃死，俄而化作灰烬。此虫盖异学壹柒伍也。此初见之预见国祚，盖其可未卜先知，吾人当收之而以其道也。\n\n后五代十国[[footnote]] 907-960年。 [[/footnote]]之时，狼烟骤起，人民困苦。尸横遍野之地，常有赤虫遍野而长啸。闻其声者，若非白身，必暴死也。异学会此时得███。\n\n天授[无法辨认][[footnote]] 此处“天授”为西夏吾祖元昊年号之一，此段使用西夏文字，猜测本段是由西夏异学会成员编撰。 [[/footnote]]\n\n永乐七年[[footnote]] 1409年。 [[/footnote]]，又有虫见于宫城之前。时虫曰：“壮哉我大明皇帝！壮哉我天朝天下！”帝善待之，虫受之而无惧意。[[footnote]] 此时，异学壹柒伍使用人类语言。 [[/footnote]]\n\n[无法辨识]呜呼哀哉[无法辨识]遂亡。[[footnote]] 此处似乎有人故意涂抹。 [[/footnote]]\n\n咸丰十年[[footnote]] 1860年。 [[/footnote]]，英法反军入京师，上遂狝木兰。英法军烧杀抢掠，而焚圆明园。后有英将军白女皇[[footnote]] 即维多利亚女王。 [[/footnote]]：“我焚烧之园，中有怪虫，我军以枪杀之，化作灰烬。”此后，再无踪迹矣！\n\n[!-- 光绪三十年[[footnote]] 1894年。 [[/footnote]]，于学会前成员寿██之私塾，一学徒问曰：“先生，怪哉这虫，是怎么一回事？”寿██大惊，遂通告吾会。 --]\n\n**赞**：吾闻“生死有命，富贵在天”，而此虫如此，如有神助——或本为神也。盖此虫裸虫化之，不入五行之列，不堕徘徊之苦，而后得未卜先知之能，预兆神器之力也。或上帝使之，以助吾人知屠戮、残杀、篡逆、昏暴之恶耳！呜呼！哀哉！呜呼！怪哉！",
  "tags": [
    "_异学会",
    "goi格式",
    "原创",
    "异学会",
    "文言文"
  ],
  "author": "Agent_uuis",
  "created_at": "2017-10-03T11:47:33+00:00",
  "updated_at": "2018-11-07T06:56:05+00:00",
  "rating": 44,
  "_site": "scp-wiki-cn",
  "_fullname": "yixue175"
}