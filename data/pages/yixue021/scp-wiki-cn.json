{
  "title": "异学零贰壹 朝菌",
  "content": "[[>]]\n[[module rate]]\n[[/>]]\n\n**志号：**零贰壹\n\n**志类：**魅\n\n**经：**朝菌，灵虫也，其色翠，状如螟蛉而小。晨露击叶而生，日出则死。长不盈分毫，年不过朝暮，故曰“朝菌”。志叶以足，可识其文字也。朝菌就叶而居，居巢如草芥，俨然国焉。剖而视之，盖楼阁，宫室也，栏干，窗格，具可辨。或造机关器械以驱驰，作而动辄万世。虽晦朔之年，薪火相承，亦可成也。\n\n**传：**《庄子》有云：“小知不及大知，小年不及大年。奚以知其然也？朝菌不知晦朔，蟪蛄不知春秋，此小年也。”\n\n**史：**子婴元年[[footnote]]即公元207年。[[/footnote]]，余居山野之中，见有朝菌国，以为奇。故采其叶，置于轩侧，以明察之。发轩视之，则有两国战于叶上，盖夺叶之平旷处耳。兵卒数百余，弗死则亡，虽披坚执锐，无大志也！及片刻之间，具将死焉。何不互享之，使子女有所养，乡人有所食？此则庄周之谓小知也。\n\n咸平四年[[footnote]]即公元1001年。[[/footnote]]，有人号曰梦蝶居士，高雅者也。至一山林，不复得路，乃见林有巨木，具朝菌之所也。房舍俨然，有街道相交，车马穿行，如市井耳。大异之，忽闻声细如蚊：“彼人也？”居士大骇，细观之，乃一朝菌耳。居士曰：“彼虫也，何能人言？”对曰：“有一樵夫授之。”居士甚怪之，以耳临木，乃闻千百人语，皆朝菌自言。居士曰：“朝菌朝生而旦死，何传楼台之法，人言之术也？”朝菌曰：“我族亦有经，典耳，何惧不传？”居士曰：“彼朝生旦死，其足学也？”朝菌笑应曰：“吾闻人之为学，亦废数十年光阴。既余之死，又有隔日之子孙继之耳。”居士以为然，叹曰：“嗟夫！人并朝菌，皆小年耳！”及为客，曾与余论此事，弗知此事真伪，供后人辨之。\n\n有小童见朝菌之国，乃援木棍挑之嬉戏。朝菌大惧，发甲兵，机巧器千余以战，败绩而逃。遂设高台，置细蚊、谷粒、草芥之类台上。见有一高冠者，着蛛丝之服，登台而祭，民皆伏其两侧。小童嬉而取之，民大乱，或称神怒其不忠也，乃祭高冠者。日中，小童倦之，遂弃其叶而去[[footnote]]本段作者，年份均未知。[[/footnote]]。\n一\n**赞：**异史氏曰：大哉朝菌者，知甚也！方晦朔之期，著经书，起楼阁，何其灵怪耳。或曰：“朝菌小知也！”以片叶为天地，径寸为国，是小知也，然今世人以九州为苍莽天地，自诩为盛世大国，不亦小年，小知也！",
  "tags": [
    "_异学会",
    "goi格式",
    "原创",
    "异学会",
    "文言文"
  ],
  "author": "Silkworm Moth",
  "created_at": "2018-11-26T14:27:06+00:00",
  "updated_at": "2020-11-20T10:55:04+00:00",
  "rating": 43,
  "_site": "scp-wiki-cn",
  "_fullname": "yixue021"
}