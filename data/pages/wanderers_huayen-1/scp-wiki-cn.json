{
  "title": "太上华严洞玄妙经·卷一部",
  "content": "[[>]]\n[[module Rate]]\n[[/>]]\n[[include :scp-wiki-cn:theme:black-highlighter-theme]]\n[[include :scp-wiki-cn:theme:dustjacket]]\n[[include :scpsandboxcn:etinjat-wanderers-bhl-css]]\n[[module CSS]]\n#page-title{\ntext-align: center !important;\nfont-size: 150%;\n}\n[[/module]]\n\n> 谓《妙经》者，鸿蒙九经之五卷首藏者，一经而三部，三部各一经，现示首部，录九玄之秘法，风华之真常，习之可利乐众生，超度亡者，驱邪辟灾，先天示传，未得法师之允者，不得私阅，今藏於琅嬛福地藏书阁。\n\n尔时，太上感应自然尊皇救苦常应雷煌弥罗命初天尊，及诸方威，落须弥奕昌上华之天，乘九玄之云，顶现华光，发髻犹云，左协应龙，右随麒麟，体环梵光，水火交环，万炁振腾，项带龙冠，衣纹八卦，上浮妙峦，荡犹流波，从出妙乐，雷音袅袅，威迅似日，柔光荡月，目似瓣莲，前绣太极，紫袖玄袍，金青丝绦，下飘烈赤，后缈玄丝，足踏灵莲，华严高上，各随诸仙，手持焚炉，或执三香，或执宝盖，亦持灵幡，一时天中，灵光大盛，十方诸国，皆观神景，时有四方四尊，协诸天人，亦至此处，朝礼天尊，分立二旁，手执笏板，一切天人，于座下而恭听，后复至四天师者，执四道秘之卷，以示天众。\n\n天尊曰：“今吾欣悦，於此天中，传九妙之玄法，汝等各众於未来劫，若精习此法，即能令世续广千代，谓九妙者，一妙道妙，道有百道，二妙炁妙，炁之九炁，各能临虚，三妙神妙，神者高上，可证归果，四妙藏妙，藏者密真，悉考哲力，五妙仁妙，仁者不逾，利己利人，六妙魔妙，魔者不邪，恶作塑法，七妙梵妙，梵者千相，可成上主，八妙寂妙，寂即真常，真本宁寂，九妙万妙，相应互生，自真成妙。\n\n吾於古往庄严劫中，为洞玄真常妙真始炁垣元天师，自立六玄元魁之法，谓六玄者，乃先天之六元，先天八坎，有元魁者，银牙凤口，赤发虬面，千目千掌，体环罡炁，从生五浩，罡冥无边，抵通地阴之力元，存崩天辟世之力，现有妙印一技，传於汝等，当以玄魁力自握，以应施力，巨者首应掌心，其长者扣巨之首栉，中同甚微者立，无氏则扣，即时心诵吾古往时之天师宝诰。\n\n《洞玄真常妙真始炁垣元天师宝颂》曰：\n\n志心皈命礼。\n混元六玄天罡浩，地通力元初天师。\n元魁罡力，浩炁洪法，娑婆苦地，广救生灵。\n水火二炁振元炁，火目光曜显威灵。\n力除万魔灾邪道，金刚碧杵惊鬼魅。\n雷音铁首将三千，铜体猛迅兵百万。\n六妙缈空，自空真相，妙法之主，万世之师。\n洞玄真常妙真始炁垣元天师。\n\n颂诰止毕，五毒不侵，万尸难近，百浊不生，后施雷崩之决，以中同无氏者扣，余者皆立，心同诵雷祖之诰，运心於太一、五雷，可伏六天罡魔，降故冥之万阴，悉诸外道，皆伏于之，同行咒时，运人炁之阴，合炁于元魁浩罡，可化乌炁之恶兽，若可合底轮之炁，应踏七斗罡，可招元魁九修罗之巨影，旦有魅魑之物见之，必亡而不可救，此乃九妙之首妙法道也。”\n\n东尊太一曰：“吾於古往，幸得九妙之次二法，谓曰五幽浩锁，锁妙本无切相，锁实亦可囚空，五幽者谓：魑、魁、魍、魈、魀。五幽之合，即谓之魔，魔亦非魔，五罡群凶，实乃心浩，运之所宜，即可伏邪，望施此锁者，首掐五幽之决[[footnote]] 五幽之决：巨者扣中之二栉，甚微者同无氏自扣於本栉，长者立。 [[/footnote]]，后诵六文真咒，即招增损二将之灵炁，可以首凶之鬼炁，合同於凶，远之有道，即发紫炁之锁，可印封本溯之群，伏幽都为护法部众，亦可见未往之三世，降其千尸万浊，现有五幽之咒，以示汝众。\n\n咒明上曰：\n\n先天五浩，罡众群凶，合於人格，不染天地。\n\n施之有道，可体明王，秘法无极，魔亦护正。\n\n混元魑魁，六玄妙魍，大罗上魈，幽沙浩魀。\n\n然五凶浩炁，亦皈[http://scp-wiki-cn.wikidot.com/wanderers:the-one-nothingness 天尊]，随习救苦，以抵先天之罪业，习证法果，历千百五劫，位枢正权之位，开天历年五月之七，莲师於此，摩顶五尊，现赐尊号曰：\n\n太上妙有湛真法相玄微普华天尊，讳魑真昴。\n太华初古功德罡浩高上寂慧天尊，讳魁元赤。\n太初玄穹高上帝真大罗威明天尊，讳魍元罗。\n太上本真虚明远览光明威音天尊，讳魈混威。\n太初至心妙意端严圆满幽光天尊，讳魀渊清。”\n\n时有天尊，号曰光妙，八十一好，百千万德，着云华太素之帔，戴六妙善信之冠，背负九金曜妙之剑，衣似五光，上放微紫之宿光，胸纹青龙，后绣峦龙，袍似玄幡，下犹灵纱，洞似无有，虚衍成相，九妙尽显，肤似流曜，炁如玉清，灵妙万亿，体环光韵，音似梵清，面似光璃，腰系火绦，自放光赤，精乘广力，微妙如空，妙中似有，洞真玄空，足乘广凌，内炁抵溯，广成慈悲，运心三界，祥光旋绕，慈尊瑞相，九霄皆睹，大罗绵绵，三清为友，[http://scp-wiki-cn.wikidot.com/wanderers:hongmeng-legend 十帝]为故，[http://scp-wiki-cn.wikidot.com/wanderers:the-one-nothingness 洞虚三尊]，互如兄弟，今闻命初临於此天，亦乘华至。\n\n天尊曰：“太易现太渊，万古生於中，吾目见之深，万神各分疆，正法不成续，械血互斗陨，[http://scp-wiki-cn.wikidot.com/scp-2747 七棘]无止灾，[http://scp-wiki-cn.wikidot.com/scp-3125 五芒]战与之，次斗皆波世，上古众无止，催世入末临，吾幸得妙法，传汝诸天众，若见有乱夷，施之即可伏。\n\n此法乃九妙玄法之神妙，真神者高上，临太易之化下众者，未乎合溯法，乃不为真，即此咒谓元溯，施之首速决三炁之印，心颂三清总诰、本溯无止真诰任一所诰咒，即可临真溯之微力，虽言力微，可伏万众，现有吾之宝诰，亦可以此伏之，宝诰曰：\n\n志心皈命礼\n至心信礼诰，无上妙寂真。\n大悲大愿，大圣大慈。\n运心三世，总领万界。\n妙真玄空上道天，正法信礼朝真帝。\n穿山破界伏乱夷，真溯威力降三世。\n太上信礼寂明光妙天尊。\n\n诵吾宝诰，若心诚真，即可直入道天，学法於万众妙真。”\n\n时而长华、岿阳真人，虚皇衍帝亦至，朝礼命初，后分座而传法，岿阳曰：“世所之将往宿劫将至，於未来劫中应为洞玄玉皇道君，轮降世於长光明妙国，名曰慧玄，於得仙位之时，而法名讳曰道曜峦，於未来之首劫，降[http://scp-wiki-cn.wikidot.com/the-kismet-ephemeris-of-kalpas-vol-7-part-2 原朴绛王]而灭代世，后灭诸妄之疆，於真民之世，其无色永亘，业果诸因，无一可辟，真民亦此，於此劫临，五十又二余日而灭诸代世，遂二日余，太岁亡崩，而械血双主复斗，世外之诸外道众，必乘虚而入，存乱法之恐，汝等於吾成仙位时，应临西南商太之山，助吾而成道君，现吾有洞妙玄法，先而传汝等，以於至时而助。”\n\n长华真人曰：“吾奉真溯之旨，现封天尊、道君众数，官将众自面有妙谱，足有天罡，掌纹地煞，凤目丹睛，音似狮雷，力盖诸境，步承溯斗[[footnote]] 溯斗：本宿之斗，三方三坦，中环万讳。 [[/footnote]]，德负真帝，功真垣谱，目似飘枫，曜通三钢，光抵上清，分化二斗[[footnote]] 二斗：一名宿首，二名将宿 [[/footnote]]，步生五幽，现封北罡十尊号曰：\n\n太上金阙冥神大圣洞照光灵天尊。\n太玄九空太素西极洞真明曜天尊。\n太素上穹极玄岿旭高上太极天师。\n太玄九福苍穹庄严灵化洞空天师。\n太清御历万道延寿保命霞光元帅。\n北方信礼心浮六度凝元上空天帝。\n南方勾垣帝昌太乙应溯天雷天帝。\n东方重光万善清妙昌奕梵光天帝。\n西方太真玄郁显至正一至皇天帝。\n九玄玉真太微上景玉枢应化度人。\n\n垣乙九尊，大梵应真，万神玄命，日月重轮，炎精伐邪，浩凶噬鬼，九凤破秽，先天吏将，监度三界，上有帝君，匡御玄都，太素至威，上真元友，无量应福，保举善升，伏灭败人婚媾、不使和合之罪，次灭身体不净、触突三宝之罪，次灭笑人瘨痴风痫疾病之罪，次灭批毛觅疵、求人过恶之罪，次灭曲法祸众之罪，现尊号曰：\n\n玉枢清微严浄法忍圣霄信礼度人。\n长华妙乐天霄无上羽化雷声天师。\n太一妙有大悲万善六妙昭辰道君。\n九灵妙有高上洞真救苦妙宝天尊。\n元始常妙太上感应上德道真天师。\n洞灵长妙乐空梵气太昊普生道君。\n太清光灵道德无形畏怖炎凤元帅。\n太乙紫微天垣文曲正一康延天师。\n金阙天元高上帝极妙穹散化帝君。”\n\n虚皇曰：“此世之生，吾前於百千亿劫，权枢衍帝之位，於七千庄严劫先，吾为太上玄微洞妙衍虚天师，尝助玄真帝而安天下，伐[http://scp-wiki-cn.wikidot.com/the-kismet-ephemeris-of-kalpas-vol-7-part-2 原朴绛王]，后至福地南之太湖之山，斩[http://scp-wiki-cn.wikidot.com/system:page-tags/tag/%E7%A0%B4%E7%A2%8E%E4%B9%8B%E7%A5%9E%E6%95%99%E4%BC%9A#pages 金铜之蟒]，后而留妙衍天决，此决呈大威迅，发之，天罡乱象，主凶太岁，卦呈明夷，诸星成煞，万灾力聚，丛生凶炁，夜半换日出，晦朔换月，却落彗星，诸斗混罗，凡诸煞炁，皆易成凶，飞沙走石，风雷迅疾，须臾洋枯，而起鹏风，大星皆落，威严光生。\n\n天决其一，结雷祖印，呼衍字三声，划九斗太岁之符，心颂上清十一大矅之杀诰，呼疾字五声，后召上清二十讳圣诰，圣诰中曰：“现吾发衍虚天决，上清万斗，玄武宿矅，神首下界，诸卦呈凶，诸斗现灾，诸落救苦，吾颂太一、太素、太初、太微、太极之先相，现天凶二十讳，助吾号令：\n\n其一大讳，渊玄炁。\n\n其二大讳，育龙娑。\n\n其三大讳，旦戮截。\n\n其四大讳，摩谒罗。\n\n其五大讳，仁彭诃。\n\n其六大讳，释魁介。\n\n其七大讳，撒诛严。\n\n其八大讳，琨庆仲。\n\n其九大讳，煞魄御。\n\n其十大讳，仁清混。”\n\n言至此，虚皇止而复曰：“后十大讳名，无熟空常之衍、涅槃寂静、金刚怒雷之法、不供祖宗、无心为民者，不得妄言。\n\n其十一大讳，帝曲明睺。\n\n其十二大讳，灵涅齐罗。\n\n其十三大讳，洞桓景尼。\n\n其十四大讳，卫罡璃庄。\n\n其十五大讳，赤郁菩提。\n\n其十六大讳，龙烛婆劫。\n\n其十七大讳，玄戮溟幽。\n\n其十八大讳，九庆玥真。\n\n其十九大讳，妙丹须弥。\n\n其二十大讳，帝罗谒谛。\n\n其上吾言二十讳者，为大罗梵界之二十帝者，司十方三万亿无量道境，虽言万亿，实弥微犹芥尘，现吾言东方三十六梵之天，修者皆可往之而习梵妙之法，首乃大罗梵十天，后而玉罗上梵二十天，终梵妙六天，梵妙六天存终胜大梵妙法，分而六法，分意、空、静、存、清、无，首梵意妙，结大金刚定，若妙应殊胜当持岿华决，右中者尖捻巨者，无氏者微曲，余直，左巨者掐无氏者根，余四者覆左上，口持金光咒，心运太一诰，念观乘密，意思大梵，所谓梵者，无真一名，但真一体，无所二元，无非无，空亦非虚，是但未显，遍入诸未显，是名应生梵，近之，不在汝多菩提，乃当甚空，受物弥多，是为世间质，是其世本也，含容多，方弥近，至于众生悉皆度，亦大乘法。一切众本神佛，本无渡己，皆无悟神佛，往今诸来，一切总集皆然，故可悉度化之，一切诸物皆悉於世空极之洋，后而尽生，故《太一生水》曰：太一生水。水反辅太一，是以成天。天反辅太一，是以成地。天地复相辅也，是以成神明。神明复相辅也，是以成阴阳。”\n\n虚皇言毕，是时，薄伽梵世尊，於师子座上，自顶放种种空，似有光出，显诸箴心，从心出咒，发无上妙音，一时𣊬刹，十方国土，皆生善福，时有长者普陀梵，摩诃菩醯罗、摩诃婆迦二尊者，如是听闻，座下十方一切天人，皆为欢喜受持，口中称善。\n\n世尊告曰：“世众皆曰：世仅一无二，然世有三千，三千复又十方，各方各千，即从一切十方千万亿世，仅微尘也，又复以此，存九亿万无量十方千一切微尘世，而成一环芥，於此而上，乃天人之三摩地天，复上即楞严三十天，有诸天人，福极至八万亿阿僧祗，即从此而又无量一切十方诸世，诸一世中，存一三摩地也，而曰诸无量世乃诸尘，入一切诸尘，入一切三摩地，证诸万亿阿罗汉果，探金刚身，自性清明，随天人王，上复弥证一切诸佛果。”\n\n时有天人起，口出讥言曰：“如实圆满，证空清净，又何色相？何复圆寂？汝即非佛，何於此蛊众？”\n\n众闻，皆大怒，各持刀矛，或执天器，起而欲攻之，瞬时，世尊举金刚臂，屈指作光明拳，放大矅，曜中出清净咒，咒心复音，众平而复座。\n\n世尊告曰：“伽陀，佛所之圆满，乃应众生运而生，出色相而令众生近，圆寂而令众生明，人道必亡，无可恐慌，於涅槃而证一切诸空，於一切诸空而生一切诸法空相，是曰，真空非空，妙有非有，空生妙有，妙有实空，即圆满也，吾自居五大威力，故号炽盛，解天人之惑，号天人师，了一切诸法，号无上士，古西天竺有圣，名商羯罗，辨梵於诸伪佛子，逐诸伪而称圣，现今吾此，即援梵法予汝。”，伽陀闻，愧而复座。\n\n世尊告曰：“谓梵者，逾一切诸，乃世之本，不知其名，强名曰梵，梵道无二，俱一切诸大神通，神通乃无所碍，一切诸相入法界皆空，故诸法实相般若皆空，无所於此住，本无异分，是生灭诸法故空；所谓空者，非无有也，乃吾心之性不以相显，而遍视其所独。而所谓菩提者，以圣不增，以凡不减、众生本有无，无所多少。无远近，无所上下东南西北，为摩诃之义，冲之无量于摩诃若虚，其本于此。于虚即非法，照见法身。渡彼岸，以法为舟，至于彼岸，则无舟行，而本无相，彼岸即此地也。故曰，梵容一切无量诸且无二，乃大真空，乃无量诸法，皆乃法界之空，大梵二化而运万物，一名曰上梵，一名曰下梵，中生一超梵，谓下者，十方无量那由他诸世，一切诸物，存质褪圣者，其上者，诸天人之境，渺茫飞空，然仍存相，超者而上，是曰大梵，相空不二，色即是空，空即是色，大梵者，一切法空实相，不生不灭，无增无减，色不异空，空不异色，心无挂碍，无挂碍故，无有恐怖，故十方一切三世诸佛、诸圣，依故大梵，及般若波罗蜜多，故诸佛圣从而成真，现有古往般若波罗蜜多诸佛诸道，诸殊胜佛圣号曰：\n\n南无大悲救苦华光宝幢天王。\n南无般若菩提声闻须弥天王。\n南无密承大日不动宝光罗汉。\n南无药叉欢喜金刚妙音罗汉。\n普宝焰妙光药师华严莲菩萨。\n功德自在王大光威盛炽菩萨。\n大梵世自在天密焰胜目王佛。\n宝华空法金刚净华严髻身佛。\n\n诸殊胜道圣号曰：\n\n太上玉枢雷庭光华妙相帝君。\n洞真玄微元始左垣紫霄帝君。\n九天玄真玉清道王真炁天帝。\n太微妙玄文始曲昌武龙天帝。\n太素上清天华妙有祖元道君。\n玉枢赤混洞玄上尊明曲道君。\n太微开明玉华高上苍玄度人。\n元始光曜无量大罗梵幻度人。”\n\n是时，薄伽梵世尊，同命初天尊，自顶放无量一切空，空中出无量一切咒，咒中出无量一切法界，一时天中，显无量一切诸菩提音，天行诸仙，清花切切，妙音种种，放空宝光，二尊一念之间，悉包法界。其师子座，高广妙好：摩尼为台，莲华为网，清净妙宝以为其轮，众色杂华而作璎珞，堂榭、楼阁、阶砌、户牖，凡诸物像，备体庄严，宝树枝果，周回间列，摩尼光云，互相照耀，净土名华梵，其地坚固，上妙宝轮，及众宝华、清净摩尼，以为严饰，诸色华池，绿荫美静，华宝光生，天显静颜，自在梵空，一切天人，皆喜赞叹。\n\n//**太上华严洞玄妙经·卷一部 竟**//",
  "tags": [
    "wanderers",
    "原创",
    "宗教性",
    "文言文",
    "琅嬛福地藏书阁"
  ],
  "author": "AC_zayin",
  "created_at": "2023-08-06T02:26:21+00:00",
  "updated_at": "2023-12-18T05:04:36+00:00",
  "rating": 27,
  "_site": "scp-wiki-cn",
  "_fullname": "wanderers:huayen-1"
}