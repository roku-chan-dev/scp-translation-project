{
  "title": "失鶴集",
  "content": "[[include :scp-wiki-cn:credit:start]]\n**作者：** [[*user Think Cyan]]。\n----\n一些記錄。去年夏天到今年冬天所作。\n[[include :scp-wiki-cn:credit:end]]\n\n宅左\n濁世惟願速朽壞，馬賽激彈為蹈海。革命土壤今猶在，湘靈何故不重來。\n\n兒童節\n記憶已幽遠，往事寸寸斂。如罰站少年，漠然於淚眼。\n六月草木深，葉光互無言。下午秘語裏，困意正盤旋。\n標語各盤踞，風箏披雲天。我鶴今已死，微嗟笑強顔。\n\n对镜\n故我一聲嘆，流光忽潰散。我今為奔走，佳人在彼岸。\n空聞前路多，羞説行路難。擊碎山與海，且耽多巴胺。\n鉛雲一時重，流疫在傳染。異化之城市，隱於城市間。\n鏡像我不見，鏡人我不辨。水銀鍍層裏，虛構一荒原。\n\n觀籃子畢業視頻擬有所思\n淚眼或隔霧，綫帽與紫雲。狂歌出北原，圖南天地新。受業廣輕工，忻州傳故聞。禮義廉恥後，飲食男女存。過往溶戲語，深墨藏笑讖。高尙且低俗，自卑還自尊。瘦影沒群蟻，幻象峙朱門。此身太行土，一揮少年塵。大專人，大專魂，大專都是人上人。當風披髮曾劍指，我今垂淚余一痕。\n\n有辭 其一\n塡字一二，哀歌六七。十年樹木，群像蝕蟻。\n演講灰白，少年如翳。命轂輕傳，將焉南北。\n\n有辭 其二\n沈默書桌，荒蕪平原。回首驀然，當時迷眼。\n離歌曾喑，雪泥難辨。失鶴少年，猶夢長安。\n\n有辭 其三\n君曾在北，我曾在南。欲將適北，所隔多山。異世弦歌，孤燈淚汗。今我所逐，昨日一刊。\n秋黃春綠，在指為帆。平原返照，長風驚寒。雲水何漫，鐵軌何盤。君不在北，我不在南。\n\n繡帶子 再看藤本樹驀然回首\n一夢經春，玻影流雲。逝影忽，默立荒原久。自君辭漢後，長安羈旅，十年書塵。\n蕭索故園難辨。舊時簡，已余秦。有鉛痕，挹夏雲春雨。顧少年來路，風霜今我，失鶴故人。\n-\n故出律，姑存。\n\n甘州 憶那誰家小誰的高三\n起素衣，再入水泥林，朝暮鏽單車。看學科代表，灰白演講，蟻列如麻。往日喧囂樓道，空寂晾春華。陋室支禿筆，猶念天涯。\n一瞬千幀影過，望中長安遠，意氣風發。但灰城蕪渺，來路顧無暇。若少年，孤身人海，認幾回，無語淚痕劃。還今歲，命途在掌，不換一嗟。\n\nTomboy\n裁雲刷風鴉羽舒，重樓高氣恣歌哭。佳人不用金臺攬，自是少年讓眉處。\n-\n遊戲之作，博君一哂爾，不登堂。\n\n听万能青年旅店\n捶打縣中與工厂，鋪設沉默為火光。\n廢年卅幀凝底片，平蕪一鑄喚北方。\n\n有辞 其四\n邊雲煮水，大城涌浪。提偶傅粉，鐃歌激昂。白紙潰陣，紅字坍墻。我無炬火，彼有盛裝。\n影印革命，構造死亡。炪我喑啞，買爾榮光。虛言草芥，痛哭豺狼。沉默在野，五陵在堂。",
  "tags": [
    "wanderers",
    "原创",
    "恶性裂痕"
  ],
  "author": "Think cyan",
  "created_at": "2022-12-20T11:20:56+00:00",
  "updated_at": "2022-12-20T11:26:45+00:00",
  "rating": 27,
  "_site": "scp-wiki-cn",
  "_fullname": "wanderers:lose-the-one-i-once-was"
}