{
  "title": "城下之盟",
  "content": "桓公十二年，楚师伐绞。绞君命大将翟裘子战之。翟公率精将四千余部迎敌。敌二千人于娄城东，驻而不战。翟公见敌寡于其众，乃开关战之。楚军溃，北向走。翟公遂逐之至河西。楚将洪子乃军一万于河西而西向望。见绞军至，命其军藏于农乡，待绞人至，跳而众仆之。翟公怒，击缶再，绞军勇，战洪子众兵而不溃，困之于乡内，楚人无敢出而战者。适苏洪得一善射者，名大叔，称其可射日如帝尧。大叔挽弓，搭戈于弦，东向日，轰然响之，弓发而戈弗见。俄而天黯，遂降火雨于河西。楚军匿于室，以缶覆其身，炎至而人未伤。绞军无以敝者，马惊，鸣而走，火雨炙人马，马蹄踏仆者，哀嚎遍地，人欲流血而创已熟。绞师大败，亡去而归者十人不过一二也。\n\n绞相闻之，大惊，叩绞君曰：\"公虽三尺童蒙，亦谓彪虎生翼，以为拂高天之云翳，仰日月之光辉，拯万民于水火之中，公宜应开城延之，宰豚彘以劳其军，犒其将，礼其君，称愿为其属，既可以保君之性命，亦可拯社稷于危患。君亦可为候，于己于民，皆无阙也。\"君大怒，叱之曰：\"寡人知足下之辞乃为民为君。然子愿为人篱下之奴乎？若是，汝自去而降，吾自不阻汝，毋令吾复怒。\"相退而立。\n\n方时，一老臣前见绞君：\"若战，余以为君当祭庙。先王临崩，遗余以锦囊一，令于宗庙危时启之。今社稷当坠，余自应与之于君。\"语毕，持金丝羊毡囊，三叩而奉。\n\n绞王异之，启而视，得一帛，上书：\"庙有瑰异。名为礼钺，可予子军。善而礼之，以祭祖之礼祭之，便可挽江山宗庙于危困。\"\n\n绞王喜，因往稷，随之者百余众，九拜于先人之灵柩。遂于中庭持钺，命庖吕宰十牝，浸钺以血，后持之，奉铜将。少顷，天地皆白，烈风如雷，忽见万余精兵持劲弩利戟跪于庭。王大喜，命一兵与七奴战。兵呲目而视，无敢进者。弩中奴，立仆。七奴悉死，而甲未损。王大喜，名之\"天兵\"，欲战。\n\n乡人隋氏闻之，乃大叹。进叩曰：\"夫楚，大国也。必有异于此物者也。\"怒而对曰：\"上王遗我，乃举世之神迹。何异之有？\"唤五兵持其肢首裂之。\n\n遂战于东河。楚军十万欲围之。绞王亲入阵，天兵大破敌。逐之，大叔再射，火雨至，沾甲而甲毋败。楚人惊，兵溃而走。王命再逐，绞军气大振。忽天黯，一巨石坠，入绞阵而兵悉死。王大惊而走。楚军反，斩将廿余。十日，围绞都。\n\n王惊，遂固城以守。楚无奈何，命火夫众伐薪于城北。绞军欲得赏，皆出北门以擒之。楚伏兵起，北门溃，乃入城。所余天兵二千退之，天兵余三百。楚援至，王惧，遂命候夜缒出，见楚将，立城下之盟。",
  "tags": [
    "补充材料"
  ],
  "author": "saopig",
  "created_at": "2018-05-08T13:50:35+00:00",
  "updated_at": "2018-05-11T04:58:16+00:00",
  "rating": 5,
  "_site": "scp-wiki-cn",
  "_fullname": "chengxiazhimeng"
}