{
  "title": "危山冢",
  "content": "[[>]]\n[[module Rate]]\n[[/>]]\n//冢上生繁树，横柯遮我归乡路，残叶飘布。//\n                        //需，似见乾上坎下处。//\n\n------\n                         危山巉巉，横于道前，\n                         道前风欷，如泪如悽。\n                         泪而不落，不知人过，\n                         悽而不鸣，不识天零。\n\n                         危山岌岌，纵于道西，\n                         道西云浊，如网如罗。\n                         网而不见，不见阴劘，\n                         罗而不得，不得阳阖。\n\n                         危山萋萋，其病可医，\n                         危山岚岚，其貌可还。\n                         其病其貌，不承光耀，\n                         可医可还，不若疑难。\n\n\n\n//冢下漫阴雨，坠珠乱我思乡曲，逐流涌浪。//\n//损，可睹兑下艮上象。//\n\n------\n危山崇而凛寒兮，冰凝绝其岩壁。\n阴雨覆以击石兮，化草木之珠玑。\n萦雾涌而甚迷兮，织蛛茧为墓衣。\n枯枝挺于间隙兮，受腰斩而折脊。\n亡兽僵而弥坚兮，余满面之泪涕。\n皆死寂而无声兮，唯呼啸与长泣。\n\n倾耳闻而不得兮，喧哗乐以塞耳。\n举目望而不见兮，缤纷饰以障目。\n倚黄粱以为枕兮，靠南柯以为床。\n拥貔貅以为乐兮，抱饕餮以为狂。\n竭大泽而逐日兮，化骸骨以焦炭。\n火桑林以做田兮，种风暴其宇边。\n海市盛而堂皇兮，蜃楼美以仑奂。\n锦城乐而高唱兮，黄沙埋其髀间。\n\n虽病入其膏肓兮，亦可医其根基。\n改北辙以图南兮，补亡羊之漏纰。\n破黄钟而止乐兮，琴弦断以止歌。\n回昨夕之祥和兮，望明日之高烁。\n\n//冢前血瀑化竹莒，覆我离乡旅。//\n//萃，坤下兑上。//\n\n------\n\n危山尧，半步徐趋等天桥。\n绝顶拔地三千丈，云在踵下望。\n何故不足欲吞象，洪入川，火烧山。\n石压百年人心欲，土埋千年兽性狂。\n雾霭障目倒映红，疾风骤雨不散其芒，\n阴云难透光。往日清泉流白月，\n而今茂林枯尽空血香。\n \n花吐半蕊玉作衣，草生新叶珠满裳。\n闲云寄树一团影，厚土赐人万麦黄。\n虫出野，鲤跃江，鸟翔兽走不离乡。\n风拂星辰面，雨落周天旋。\n纵飞花，亦唱瑞雪兆丰年。\n\n抬眼复望孤冢间，作云烟。\n邑人四散他日寻危山，乡在何江边？\n\n//冢后白骨作双目，引我寻乡步//\n//央，乾下兑上。//\n\n------\n\n      危山离析作雪茫，百年业，竞枯黄。\n霜枝冷雀，羽破残巢荒。唯有半双占星目，\n望前路，已定途。         树死人散魂难附，\n口含血，啼不住。纵横捭阖，孤冢倚日暮。\n昊天可有残阳住？难迈步，寻乡处。",
  "tags": [
    "wanderers",
    "原创",
    "苍树与血"
  ],
  "author": "YS 3 night fury",
  "created_at": "2020-02-03T10:37:18+00:00",
  "updated_at": "2020-04-25T09:35:18+00:00",
  "rating": 12,
  "_site": "scp-wiki-cn",
  "_fullname": "wanderers:dn"
}