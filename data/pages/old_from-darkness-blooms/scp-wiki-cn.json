{
  "title": "昙华夜赋（旧）",
  "content": "[[=]]\n皓景东驾，殷草离伏，\n昙华一显兮，闻孰人之轻诉。\n樊圃漫然兮，塞杳冥之深衷，\n太平有世，其音犹空。\n[[/=]]\n\n[[=]]\n八区之表兮，惟黯冉之长延，\n扶桑何来，下土是眠。\n瓣上旧思兮，嗟青茎之被霜，\n苍天梦梦，韶年寥旷。\n[[/=]]\n\n[[=]]\n陟降尘劫兮，怜玉英之垂首，\n誓虽九悔，欲语还休。\n黄叶婆娑兮，织悬望之袅眇，\n应沐晖煜，金乌映霄。\n[[/=]]\n\n[[=]]\n勒朝露而为泪，扬商风以鸣悲，\n夙志东逝，一曲通微。\n琴心三叠兮，种昆仑之朱实，\n一枝凌园，百艳焉迟。\n[[/=]]\n\n[[=]]\n虚室潜静兮，候春晓之将见，\n语曰太和，隐乎铁槛。\n躬耕南亩兮，举吾众之敏手，\n香氛丽川，毋用千秋。\n[[/=]]\n\n[[=]]\n思圜魄之盈亏，念长河之西流，\n转死生之神变，顾青丝之白首。\n亦余心为所善，即九死而莫悔，\n居昏暝而察察，盼重光之临归。\n[[/=]]\n\n[[=]]\n落木萧吟，洞庭雨歌，\n瞻彼妙土兮，祈诸苦之永歇。\n克勤无怠，求兹嘉茂，\n来日欣荣，更鉴今朝。\n[[/=]]\n\n[[=]]\n叹三代之兴亡兮，稽汤武之丕命，\n经始灵台之峨，扫兵烬以攻营。\n修琼苞之葳蕤兮，叙先古之遗事，\n夫圣德之至贞，贵乎金扃之炽。\n[[/=]]\n\n[[=]]\n栖晦景之霾曀，觅姑射之云梯。\n震霆启寐，烈耀破迷。\n挽子之手，偕与砥行，\n期乐国之肇盛，睹心乡之復兴。\n[[/=]]",
  "tags": [
    "2024愤怒竞赛",
    "故事",
    "旧页面",
    "诗歌"
  ],
  "author": "la kanro",
  "created_at": "2024-07-23T07:37:36+00:00",
  "updated_at": "2024-08-01T06:21:09+00:00",
  "rating": 4,
  "_site": "scp-wiki-cn",
  "_fullname": "old:from-darkness-blooms"
}